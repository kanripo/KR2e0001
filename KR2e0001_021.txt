# -*- mode: mandoku-view; -*-
#+TITLE: 國語
#+DATE: 2015-09-10 23:24:11.094788
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB02n0041-021國語-卷第二十一.
<pb:KR2e0001_SBCK_021-1a>¶
越語下第二十一　國語　韋氏解¶
越王句踐即位三年而欲伐吳(句踐三年魯/哀公元年)范蠡進¶
諫曰夫國家之事有持盈(持守也/盈滿也)有定傾(定安也/傾危也)有¶
節事(節制/也)王曰為三者奈何范蠡對曰持盈者與天¶
(與天法天也天道盈/而不溢盛而不驕)定傾者與人(與人取人之心也/人道好謙傾危之)¶
(中當卑辭尊禮玩/好女樂尊之以名)節事者與地(與地法地也時不至/不可彊生事不究不)¶
(可彊成/之屬)王不問蠡不敢言天道盈而不溢(陽盛則損/月滿則虧)¶
盛而不驕(盛元氣廣大時也/不驕不自縦弛也)勞而不矜其功(勞動而/不已也)¶
(矜大也不自大其/功施而不徳也)夫聖人隨時以行是謂守時(隨時/時行)¶
(則行時/止則止)天時不作弗為人客(作起也攻者為客起謂/天時利害灾變之應)¶
<pb:KR2e0001_SBCK_021-1b>¶
人事不起弗爲之始(人事謂怨畔逆亂/之萌也先動爲始)今君王未盈¶
而溢(未盈國未富實/而君意溢也)未盛而驕(道化未盛而/自驕泰也)不勞而¶
矜其功(未有勤勞而/自大其功也)天時不作而先爲人客(吳未有/天灾而)¶
(欲伐/之)人事不起而創爲之始此逆於天而不和於人¶
(天應未至人事不起故/逆於天而失人和也)王若行之將妨於國家靡王¶
躬身(妨害也/靡損也)王弗聽范蠡進諫曰夫勇者逆徳也(徳/尚)¶
(禮讓勇/則攻奪)兵者凶器也(言害/人也)爭者事之末也(言賢者脩/其政徳而)¶
(逺方附事之徳不行然後/用武故曰爭者事之末也)隂謀逆徳好用凶器(隂謀/兵謀)¶
(也勇爲/逆徳也)始於人者人之所卒也(始以伐人/人終害之)淫佚之事¶
上帝之禁也(淫佚放/濫也)先行此者不利王曰無是貳言¶
<pb:KR2e0001_SBCK_021-2a>¶
也吾已斷之矣(貳二也二言/隂謀淫佚也)果興師而伐吳戰於五¶
湖(五湖今/太湖也)不勝棲於㑹稽王召范蠡而問焉曰吾不¶
用子之言以至於此為之奈何范蠡對曰君王其忘¶
之乎待盈者與天定傾者與人節事者與地王曰與¶
人奈何(已在傾危故/先問與人)范蠡對曰卑辭尊禮(言當卑約/其辭尊重)¶
(其禮以/求平也)玩如女樂(玩好珍寶也女樂謂士女/女於士大夫女女於大夫)尊之以¶
名(謂之天/王也)如此不已(不已謂吳/不釋也)又身與之市(市利也/謂委管)¶
(籥屬國家/以身隨之)王曰諾乃令大夫種行成於吳曰請士女¶
女於士大夫女女於大夫隨之以國家之重器(重器/寶器)¶
(也)吳人不許大夫種來而復往曰請委管籥屬國家¶
<pb:KR2e0001_SBCK_021-2b>¶
以身隨之君王制之(委歸也屬附也管籥取鍵器/也月令曰脩鍵閉慎管籥)吳¶
人許諾王曰蠡為我守於國范蠡對曰四封之内百¶
姓之事蠡不如種也四封之外敵國之制立斷之事¶
種亦不如蠡也王曰諾令大夫種守於國與范蠡入¶
宦於吳(宦為臣/隸也)三年而吳人遣之(句踐以魯哀元年/棲㑹稽吳與之平)¶
(而去之句踐改脩國政然後卑事夫差在/吳三年而吳人遣之此則魯哀五年也)歸反至於¶
國王問於范蠡曰節事奈何(欲更脩政/故問節事)范蠡對曰節¶
事者與地唯地能包萬物以為一其事不失(為一不/偏也不)¶
(失不失/時也)生萬物容畜禽獸然後受其名而兼其利(受/其)¶
(名受其功名也利謂/萬物終歸於地也)美惡皆成以養其生(物之美惡各/有所宜皆成)¶
<pb:KR2e0001_SBCK_021-3a>¶
# SB1_0254-148.png
# page missing
<pb:KR2e0001_SBCK_021-4a>¶
姓之事時節三樂(三樂三時之務使/之勸事樂業也)不亂民功不逆¶
天時(從事有業故功不亂/因時順氣故不逆也)五穀稑孰民乃蕃滋(稑和/也蕃)¶
(息也滋/益也)君臣上下交得其志蠡不如種也(交俱/也)四封¶
之外敵國之制立斷之事因隂陽之恒順天地之常¶
(隂陽謂剛柔晦明三光贏/縮用兵利鈍之常數也)柔而不屈(外雖柔順/内不可屈)彊而¶
不剛(内雖彊盛/行不以剛)徳虐之行因以為常(唐尚書云言無/徳行虐習以為)¶
(常昭謂徳有所懷柔及爵賞也虐謂有/所斬伐及黜奪也以為常以為常法也)死生因天地¶
之刑(死殺也刑法也殺生必因天地/四時之法推亡固存亦是也)天因人(因人善/惡而福)¶
(禍/之)聖人因天(天垂象聖/人則之)人自生之天地形之(形見也/見其吉)¶
(凶之/象)聖人因而成之(因吉凶/以誅賞)是故戰勝而不報(敵家/不能)¶
<pb:KR2e0001_SBCK_021-4b>¶
# SB1_0254-150.png
# page missing
<pb:KR2e0001_SBCK_021-4b>¶
殃(言得天時而人弗能成則反受其殃夫/差𠑽越可取而不取後反見滅是也)失徳滅名¶
㳅&KR0709;死亡有奪有予有不予(有奪予而復奪也有予/天所授也不予天所去)¶
(也)王無蚤圖夫吳君王之吳也王若蚤圖之其事又¶
將未可知也(未可知或/時不得也)王曰諾¶
又一年(反國五年/魯哀十年)王召范蠡而問曰吾與子謀吳子¶
曰未可也今吳王淫於樂而忘其百姓(樂聲/色也)亂民功¶
逆天時信讒喜優(優謂俳/優也)憎輔逺弼(相道為輔/矯過為弼)聖人¶
不出(聖通也通知之/人皆隱遁也)忠臣解骨(賈唐二君云解骨子/胥伏屬鏤也昭謂是)¶
(時子胥未死解骨謂忠良之臣見/其如此皆骨體解倦不復念忠也)皆曲相御莫適相¶
非上下相偷其可乎(御猶將也言皆曲意取容轉/相將望無復相非以不忠正)¶
<pb:KR2e0001_SBCK_021-5a>¶
(者也偷/茍且也)范蠡對曰人事至矣天應未也王姑待之王¶
曰諾¶
又一年(反國六年魯/哀十一年)王召范蠡而問焉曰吾與子謀¶
吳子曰未可也今申胥驟諫其王王怒而殺之其可¶
乎(子胥數諫王不聽知吳必亡使於齊屬其子於/鮑氏王聞之賜之屬鏤以死在魯哀十一年)范¶
蠡對曰逆節萌生(害殺忠正故為/逆節萌兆也)天地未形而先為¶
之征(形見也天地之占/未見征征伐也)其事是以不成雜受其刑(雜/猶)¶
(俱也刑/害也)王姑待之王曰諾¶
又一年(反國七年魯/哀十二年)王召范蠡而問焉曰吾與子謀¶
吳子曰未可也今其稻蟹不遺種其可乎(稻蟹食/稻也)范¶
<pb:KR2e0001_SBCK_021-5b>¶
蠡對曰天應至矣人事未盡也(謂飢困愁怨之/事未盡極也)王姑¶
待之王怒曰道固然乎(固故/也)妄其欺不穀邪吾與子¶
言人事子應我以天時今天應至矣子應我以人事¶
何也范蠡對曰王姑勿怪夫人事必將與天地相參¶
然後乃可以成功(參三也天地人事三/合乃可以成大功)今其禍新民¶
恐(稻蟹/新也)其君臣上下皆知其資財之不足以支長久¶
也(支猶/堪也)彼將同其力致其死猶尚殆(殆危也言伐吳/於事尚危也)¶
王其且馳騁弋獵無至禽荒(使越王為此者示/不以吳為念也)宫中¶
之樂無至酒荒肆與大夫觴飲無忘國常(肆放也常/舊法也)¶
彼其上將薄其徳民將盡其力(言吳王見越馳騁射/獵不以為意必不脩)¶
<pb:KR2e0001_SBCK_021-6a>¶
(徳而縱私好/以盡民力也)又使之望而不得食(怨望於上而天/又奪之食也)乃¶
可以致天地之殛(殛誅/也)王姑待之(且待時也自此後/四年乃遂伐吳)¶
至於𤣥月(爾雅曰九月為𤣥謂魯哀十六年/九月至十七年三月越伐吳也)王召范¶
蠡而問焉曰諺有之(諺俗之/善語也)曰觥飯不及壺飱(觥大/也大)¶
(飯謂盛饌未具不能以虛待之不及壺飱之救飢疾/也言已欲滅吳取快意得之而已不能待有餘力也)¶
今歳晚矣子將奈何范蠡對曰微君王之言(微無/也)臣¶
固將謁之(謁請也請/伐吳也)臣聞從時者猶救火追亡人也¶
蹶而趨之唯恐弗及(蹶&KR0709;/也)王曰諾遂興師伐吳至於¶
五湖吳人聞之出挑戰一日五反王弗忍欲許之(不/忍)¶
(其忿/也)范蠡進諫曰謀之廊廟失之中原其可乎王姑¶
<pb:KR2e0001_SBCK_021-6b>¶
勿許也臣聞之得時無怠時不再來天予不取反為¶
之灾贏縮轉化後將悔之(贏縮進𨓆也/轉化變易也)天節固然(固/然)¶
(有轉/化也)唯謀不遷(謀必素定不/可遷易也)王曰諾弗許范蠡曰臣¶
聞古之善用兵者(謂若黄帝/湯武也)贏縮以為常四時以為¶
紀(以為常隨其贏縮紀猶法也四時有轉運用兵有/利鈍也周語曰王欲合是五位三所而用之是也)¶
無過天極究數而止(極至也究窮也無過天道/之所至窮其數而止也)天道¶
皇皇日月以為常(皇皇箸明/也常象也)明者以為法微者則是¶
行(明謂日月盛滿時也微謂虧損薄食也/法其明者以進取行其微時以隠遁)陽至而隂¶
隂至而陽(至極/也)日困而還月盈而匡(困窮也/匡虧也)古之善¶
用兵者因天地之常與之俱行(隨其運轉虧盈/晦明之常也)後則¶
<pb:KR2e0001_SBCK_021-7a>¶
用隂先則用陽(後後動先先動也用隂謂沈/重固密用陽謂輕疾猛厲)近則用¶
柔逺則用剛(敵近則用柔順示之以弱/逺則抗威厲辭以亢禦)後無隂蔽先¶
無陽察(後動者泰舒靜為隂蔽也/先動者泰顯露為陽察也)用人無蓺往從其¶
所(蓺射的也無蓺無常所也行軍用人之/道因敵為制不豫設也故曰往從其所)剛彊以禦¶
陽節不盡不死其野(言敵以剛彊來禦已其陽節未/盡尚未可𠑽故曰不死其野)¶
彼來從我固守勿與(勿與之/戰也)若將與之必因天地之¶
灾(彼有灾/變則可)又觀其民之飢飽勞逸以參之(言雖有灾/民尚逸飽)¶
(則未/也)盡其陽節盈吾隂節而奪之(彼陽勢已盡而吾/隂節盛滿則能奪)¶
(之/也)宜為人客剛彊而力疾陽節不盡輕而不可取(先/動)¶
(為客於時宜為人客剛彊力疾陽/數未盡雖輕易人猶不可得取也)宜為人主安徐而¶
()¶
<pb:KR2e0001_SBCK_021-7b>¶
重固隂節不盡柔而不可迫(時宜為主人安徐重固/隂數未盡雖柔不可困)¶
(迫/也)凡陳之道設右以為牝益左以為牡(陳有牝牡使/相受也在隂)¶
(為牝在/陽為牡)蚤晏無失必順天道(晏晚/也)周旋無究(究窮也/無窮若)¶
(日月/然也)今其來也剛彊而力疾(言吳陽勢未/盡未可擊也)王姑待之¶
王曰諾弗與戰居軍三年吳師自潰(魯哀二十年冬/十一月越圍吳)¶
(二十二年冬十/一月丁卯滅吳)吳王帥其賢良與其重祿以上姑蘇¶
(姑蘇宫之臺也在吳昌門外近湖或云賢賢妃良良/貨唐尚書云重祿寶璧昭謂賢良親近之士猶越言)¶
(君子齊言士也吳語曰越王以其私卒君/子六千人為中軍賈侍中云重祿大臣也)使王孫雄¶
行成於越(雄吳大夫/王孫姓也)曰昔者上天降禍於吳得罪於¶
㑹稽(使越棲於/㑹稽時也)今君王其圖不穀不穀請復㑹稽之¶
<pb:KR2e0001_SBCK_021-8a>¶
# SB1_0254-158.png
# page missing
<pb:KR2e0001_SBCK_021-9a>¶
# SB1_0254-159.png
# page missing
<pb:KR2e0001_SBCK_021-10a>¶
者乎(靦面目之皃也諓諓巧辯之言也方欲/拒吳之請故自卑薄以不知禮義也)王孫雄¶
曰子范子將助天為虐助天為虐不祥雄請反辭於¶
王(謂以辭/告越王)范蠡曰君王已委制於執事之人矣(執事/蠡自)¶
(謂/也)子往矣無使執事之人得罪於子(無使我為/子得罪也)使者¶
辭反(反報/吳也)范蠡不報於王擊鼓興師以隨使者至於¶
姑蘇之宮不傷越民遂滅吳(事將易/冀是也)反至五湖范蠡¶
辭於王曰君王勉之臣不復入於越國矣(勉王以徳/欲隠遁也)¶
王曰不穀疑子之所謂者何也范蠡對曰臣聞之為¶
人臣者君憂臣勞君辱臣死昔者君王辱於㑹稽臣¶
所以不死者為此事也人事已濟矣蠡請從㑹稽之¶
<pb:KR2e0001_SBCK_021-10b>¶
罸王曰所不掩子之惡揚子之美者使其身無終沒¶
於越國子聽吾言與子分國不聽吾言身死妻子為¶
戮范蠡對曰臣聞命矣君行制臣行意(制法也/意志也)遂乘¶
輕舟以浮於五湖莫知其所終極王命工以良金寫¶
范蠡之狀而朝禮之(以善金鑄其形/狀而自朝禮之)浹日而令大夫¶
朝之(從甲至甲爲/浹浹帀也)環㑹稽三百里者以為范蠡地(環/周)¶
(也)曰後世子孫有敢㑴蠡之地者使無終沒於越國¶
(誓吿/也)皇天后土四鄉地主正之(鄉方也天神地祇四/方神主當征討之正)¶
(其封/疆也)¶
越語下第二十一　國語¶
<pb:KR2e0001_SBCK_021-11a>¶
# SB1_0254-162.png
