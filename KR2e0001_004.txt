# -*- mode: mandoku-view; -*-
#+TITLE: 國語
#+DATE: 2015-09-10 23:24:10.375353
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB02n0041-004國語-卷第四.
<pb:KR2e0001_SBCK_004-1a>¶
魯語上第四　國語　韋氏解¶
長勺之役曹劌問所以戰於嚴公(魯土也嚴公魯桓/長勺魯地也曹劌)¶
(君使民慢亂將作矣奉公子小白奔莒魯嚴八年齊/公之子嚴公同也𥘉齊襄公立其政無常鮑叔牙曰)¶
(公伐齊納子糾小白自莒先入與嚴公戰于乾時嚴/無知殺襄公管夷吾召忽奉公子糾奔魯九年夏嚴)¶
(師伐魯戰于長勺/公敗績故十年齊興)公曰余不愛衣食於民(賜也/有惠)不¶
愛牲玉於神(詩曰靡愛斯牲圭璧旣卒/牲犧牲玉圭璧所以祭祀也)對曰夫惠¶
本而後民歸之志(歸之志志歸於上/惠本謂樹德施利也)民和而後神¶
降之福(故民和神乃降福/降下也民神之主)若布德于民而平均其政¶
事君子務治而小人務力動不違時器不過用(用禮/不過)¶
財用不匱莫不共祀(非獨已也/無不共祀)是以用民無不聽求¶
<pb:KR2e0001_SBCK_004-1b>¶
福無不豐今將惠以小賜祀以獨恭(獨恭一身之恭/小賜臨戰之賜)¶
(也)小賜不咸獨恭不優(優裕也/咸徧也)不咸民弗歸也不優¶
神弗福也將何以戰夫民求不匱於財而神求優裕¶
於享者也(和年豐爲優裕/裕饒也享食也民)故不可以不本(民莫不/本先利)¶
(祀/共)公曰余聽獄雖不能察必以情斷之(也/獄訟)對曰是¶
則可矣(戰傳曰齊師敗績/可者未大備可以一)夫茍中心圖民知雖不¶
及必將至焉(智雖有所不及必將至於道也/苟誠也言誠以中心圖慮民事其)¶
嚴公如齊觀社(蒐軍實以示客公往觀之/嚴公二十三年齊因祀社)曹劌諫曰¶
不可夫禮所以正民也是故先王制諸矦使五年四¶
王一相朝也(業閒朝以講禮五年之閒四聘於王而/賈侍中云王謂王事天子也歳聘以志)¶
<pb:KR2e0001_SBCK_004-2a>¶
(也五載一巡守諸矦四朝昭謂以堯典相參義亦似/一相朝者將朝天子先相朝也唐尚書云先王謂堯)¶
(者五歳而朝禮記曰諸矦之於天子也比年一小聘/之然此欲以禮正君宐用周制周禮中國凡五服逺)¶
(也晉文公霸時亦取於此禮/三年一大聘五年一朝謂此)終則講於㑹以正班爵¶
之義(禮於㑹以正爵位次序尊卑之義/終畢也講習也班次也謂朝畢則習)帥長幼之¶
序訓上下之則(也/帥循)制財用之節(小使受職貢也/謂牧伯差國大)其¶
閒無由荒怠(㑹之間/其閒朝)夫齊棄大公之法而觀民於社¶
(大公望也/大公齊始祖)君爲是舉(也/舉動)而往觀之非故業也(事/業)¶
(也)何以訓民土發而社助時也(土乃脉發社者助時/土發春分也周語曰)¶
(農始也/求福爲)收攟而烝納要也(以納五榖之要休農夫也/攟拾也冬祭曰烝因祭社)¶
(宗大祀公社及門閭/月令曰孟冬祀于天)今齊社而往觀旅非先王之訓¶
<pb:KR2e0001_SBCK_004-2b>¶
也(也/旅衆)天子祀上帝(天也/上帝)諸矦㑹之受命焉(政命也/助祭受)¶
諸矦祀先王先公(厲王之屬也先公先君也/先王謂若宋祖帝乙鄭祖)卿大夫¶
佐之受事焉(事也/事職)臣不聞諸矦之相㑹祀也祀又不¶
法(觀民也/不法謂)君舉必書(言則右史書之/動則左史書之)書而不法後嗣¶
何觀公不聽遂如齊¶
嚴公丹桓宫之楹而刻其桷(唐云桷榱頭也昭謂桷/桓宫桓公廟也楹柱也)¶
(齊曰哀姜哀姜將至當見於廟故丹柱刻榱以夸之/一名榱今北土云亦然爾雅曰桷謂之榱嚴公娶于)¶
匠師慶言於公(夫御孫之名也/匠師慶掌匠大)曰臣聞聖王公之先¶
封者(周公太公/謂若湯武)遺後之人法使無䧟於惡其爲後世¶
昭前之令聞也(使也/爲猶)使長監於世(敗以爲戒也/監觀也觀世成)故¶
<pb:KR2e0001_SBCK_004-3a>¶
能攝固不解以久(也/攝持)今先君儉而君侈之(桓公/先君)令¶
德㬱矣(也/㬱滅)公曰吾屬欲美之(之非先君意也/屬適也適欲自美)對¶
曰無益於君而㬱前之令德臣故曰庶可以己乎(止/已)¶
(也)公弗聽¶
哀姜至公使大夫宗婦覿用幣(也覿見也見夫人也/宗婦同宗大夫之婦)¶
(大夫同贄/用幣言與)宗人夏父展曰非故也(氏也展名也宗伯/宗人宗伯也夏父)¶
(禮故故事也/主男女贄幣之)公曰君作故(則爲故事/言君所作)對曰君作而¶
順則故之(書以爲故事/順順於禮則)逆則亦書其逆也臣從有司¶
懼逆之書於後也故不敢不告(從有司後行也/從有司言備位隨)夫¶
婦贄不過棗㮚以告䖍也(也曲禮曰婦人之贄脯脩/棗取蚤起㮚取敬㮚䖍敬)¶
<pb:KR2e0001_SBCK_004-3b>¶
(㮚/棗)男則玉帛禽鳥以章物也(伯執躬圭子執穀璧男/謂公執桓圭矦執信圭)¶
(人執鶩工商執雞也章明也明尊卑異物也/執蒲璧孤執皮帛卿執羔大夫執鴈士執雉庶)今婦¶
執幣是男女無别也男女之别國之大節也不可無¶
也公弗聽¶
魯饑臧文仲言於嚴公(魯卿臧哀伯之孫伯氏瓶之/魯饑在嚴公二十八年文仲)¶
(辰也/子臧孫)曰夫爲四鄰之援(以爲助也/援所攀援)結諸矦之信重¶
之以婚姻申之以盟誓(也/申重)固國之艱急是爲(也是/艱難)¶
(急也/爲爲難)鑄名器(鼎也/名器鍾)藏寶財(帛也/寶財玉)固民之殄病¶
是待(病餓也/殄絕也)今國病矣君盇以名器請糴于齊(不也/盇何)¶
(曰糴/市穀)公曰誰使對曰國有饑饉卿出告糴古之制也¶
<pb:KR2e0001_SBCK_004-4a>¶
(也/告請)辰也備卿辰請如齊公使往從者曰君不命吾¶
子吾子請之其爲選事乎(其職事也/選事自選擇)文仲曰賢者¶
急病而讓夷(也/夷平)居官者當事不避難在位者恤民¶
之患是以國家無違(恨者/無相違)今我不如齊非急病也¶
在上不恤下居官而惰非事君也文仲以鬯圭與玉¶
磬如齊告糴(有瓚以祀廟玉磬鳴璆也/鬯圭祼鬯之圭長尺二寸)曰天灾流行¶
戾于敝邑饑饉荐降民羸幾卒(也羸病也幾近也卒/戾至也荐重也降下)¶
(也/盡)大懼殄周公大公之命祀(宰大公爲大師皆掌命/賈唐二君云周公爲大)¶
(傳曰衛成公祀夏后相甯武子曰不可以閒成王周/諸矦之國所當祀也或云命祀謂命祀二公也昭謂)¶
(此賈唐得之/公之命祀如)職貢業事之不共而獲戾(也/戾罪)不腆先¶
<pb:KR2e0001_SBCK_004-4b>¶
君之敝器(也/腆厚)敢告滯積以紓執事(執事齊有司也/滯乆也紓緩也)¶
(憂也請之所以緩執事/穀乆積則將朽敗執事所)以救敝邑使能共職豈唯¶
寡君與二三臣實受君賜其周公大公及百辟神祇¶
實永饗而賴之(百辟謂百君卿士有益於民者/辟君也賴蒙也天曰神地曰祇)齊人¶
歸其玉而予之糴¶
齊孝公來伐(齊與衛莒盟于洮又盟于向故孝公伐/孝公齊桓公之子孝公昭也魯僖公叛)¶
(二盟/魯討此)臧文仲欲以辭告(告謝齊也/欲以文辭)病焉(爲辭也/病不能)問¶
於展禽(後柳下惠也字季禽/展禽魯大夫展無駭之)對曰獲聞之處大敎¶
小處小事大所以禦亂也不聞以辭(也禦止也/獲展禽之名)若¶
爲小而崇以怒大國(大不事大國/崇髙也謂自高)使加已亂亂在¶
<pb:KR2e0001_SBCK_004-5a>¶
前矣(也/亂惡)辭其何益文仲曰國急矣百物唯其可者¶
將無不趨也(無不趨言無所愛也/百物之中可用行賂將)願以子之辭行¶
賂焉其可乎展禽使乙喜以膏沐犒師(展喜也犒勞/乙喜魯大夫)¶
(義服齊明不以賂免/也以膏沐爲禮欲以)曰寡君不佞(也/佞才)不能事疆埸¶
之司(不能事故搆我也/司主也主疆埸吏也)使君盛怒以暴露於敝邑¶
之野敢犒輿師(也/輿衆)齊矦見使者曰魯國恐乎(乙喜/使者)¶
(也)對曰小人恐矣君子則不公曰室如縣磬野無青¶
草何恃而不恐(磬也野無青草旱甚也故言何恃/懸磬言魯府藏空虚但有榱梁如縣)¶
對曰恃二先君之所職業昔者成王命我先君周文¶
公及齊先君大公曰女股肱周室以夾輔先王(武王/先王)¶
<pb:KR2e0001_SBCK_004-5b>¶
(也)賜女土地質之以犧牲世世子孫無相害也(也謂/質信)¶
(信其約/使之盟以)今君來討敝邑之罪其亦使聽從而釋之¶
(也/釋置)必不泯其社稷(也/泯滅)豈其貪壤地而棄先王之¶
命其何以鎭撫諸矦恃此以不恐齊矦乃許爲平而¶
還(也/平和)¶
温之㑹(服在魯僖二十八年/温之㑹晉文公討不)晉人執衛成公歸之于¶
周(元咺訴之晉故文公執之事見周語中/成公恃楚而不事晉又殺弟叔武其臣)使醫鴆之¶
不死(立死傳曰晉矦使醫衍鴆衛矦甯俞貨醫使薄/鴆鳥名也一名運日其羽有毒漬之酒而飲之)¶
(魯僖三十年/其鴆不死在)醫亦不誅(以私行毒也/不誅醫者諱)臧文仲言於僖¶
公(子僖公申也/僖公嚴公之)曰夫衞君殆無罪矣刑五而已無有¶
<pb:KR2e0001_SBCK_004-6a>¶
隱者隱乃諱也(鴆也/隱謂)大刑用甲兵(不式王命則以六/賈侍中云謂諸矦)¶
(被甲聚兵而誅之若今陳軍也/師移之昭謂甲兵謂臣有大逆則)其次用斧鉞(軍戮/斧鉞)¶
(至者斬/也書曰後)中刑用刀鋸(大辟故周語曰兵在其頸/割劓用刀斷截用鋸亦有)其¶
次用鑽笮(黥刑也/鑽臏刑笮)薄刑用鞭扑以威民也(扑敎刑/鞭官刑)¶
(也)故大者陳之原野(斧鉞也/謂甲兵)小者致之市朝(下也其/刀鋸以)¶
(朝士以下尸諸市/死刑大夫以上尸諸)五刑三次是無隱也(斧鉞刀鋸/五刑甲兵)¶
(也三處野朝市/鑽笮鞭扑也次處)今晉人鴆衞矦不死亦不討其使¶
者(醫衍/使者)諱而惡殺之也(矦也/諱殺衞)有諸矦之請必免之¶
臣聞之班相恤也故能有親(次同者當相憂也/班次也恤憂也言位)夫¶
諸矦之患諸矦恤之所以訓民也(相救恤也/訓敎也敎)君盇請¶
<pb:KR2e0001_SBCK_004-6b>¶
衞君以示親於諸矦且以動晉(矦之志/動發晉)夫晉新得諸¶
矦(伯也/新爲)使亦曰魯不棄其親其亦不可以惡(惡亦不/不可以)¶
(魯也/可以惡)公說行玉二十瑴乃免衞矦(納玉於王及晉/雙玉曰瑴傳曰)¶
(王許之/矦皆十瑴)自是晉聘於魯加於諸矦一等(義也/貴其)爵同¶
則厚其好貨(特厚其好貨/爵與魯同者)衛矦聞其臧文仲之爲也¶
使納賂焉辭曰外臣之言不越境不敢及君(外交也/言臣不)¶
晉文公解曹地以分諸矦(人不服伐而執其君削其/解削也晉文公誅無禮曹)¶
(三十一年取濟西之田/地以分諸矦事在魯僖)僖公使臧文仲往宿於重館¶
(五十里有市市有候館/重魯地館候館也周禮)重館人告曰晉始伯而欲固¶
諸矦(也固猶安也/人守館之隷)故解有罪之地以分諸矦(不禮文/有罪謂)¶
<pb:KR2e0001_SBCK_004-7a>¶
(脅也/公觀駢)諸矦莫不望分而欲親晉皆將爭先晉不以¶
故班(也/班次)亦必親先者吾子不可以不速行魯之班¶
長而又先(先先至也/長猶尊也)諸矦其誰望之(魯爲比也/誰敢望與)若少¶
安恐無及也從之獲地於諸矦爲多反旣復命爲之¶
請曰地之多也重館人之力也臣聞之曰善有章雖¶
賤賞也(也/章著)惡有釁雖貴罰也(也/釁孔)今一言而辟¶
境其章大矣(也/辟開)請賞之乃出而爵之(爵爵爲大夫/出出之於隷)¶
海鳥曰爰居止於魯東門之外二日(門城東門也/爰居雜縣也東)¶
臧文仲使國人祭之(以爲神也/文仲不知)展禽曰越哉臧孫之¶
爲政也(闊不知政要/越迂也言其迂)夫祀國之大節也(也/節制)而節¶
<pb:KR2e0001_SBCK_004-7b>¶
政之所成也(以成政/言節所)故愼制祀以爲國典(也/典法)今無¶
故而加典非政之宜也(鳥益國法也/加益也謂以祭)夫聖王之制¶
祀也法施於民則祀之(契周文也/謂五帝殷)以死勤事則祀之¶
(棄山死是也/殷冥水死周)以勞定國則祀之(微周髙圉大王也/虞幕夏杼殷上甲)能¶
禦大灾則祀之(是也/夏禹)能扞大患則祀之(武是也/殷湯周)非是¶
族也不在祀典(也/族類)昔烈山氏之有天下也(炎帝之/烈山氏)¶
(法以烈山爲厲山/號也起於烈山祭)其子曰柱能殖百穀百𬞞(稷自夏/柱爲后)¶
(草實曰𬞞/以上祀之)夏之興也周棄繼之故祀以爲稷(謂禹也/夏之興)¶
(自商以來祀之/棄能繼柱之功)共工氏之伯九有也(戲農之閒有域/共工氏伯者在)¶
(也)其子曰后土能平九土(佐黃帝爲土官九土九州/其子共工之裔子句龍也)¶
<pb:KR2e0001_SBCK_004-8a>¶
(君土官故曰后土/之土也后君也使)故祀以爲社(之神也/社后土)黃帝能成命¶
百物以明民共財(帝軒轅也命名也/黃帝少典之裔子)顓頊能脩之(頊/顓)¶
(陽也能脩脩黃帝之功/黃帝之孫昌意之子帝髙)帝嚳能序三辰以固民(安/固)¶
(三辰日月星也謂能次序三辰以治曆明時敎民稼/也帝嚳黃帝之曾孫玄囂之孫蟜極之子帝髙辛也)¶
(安之/穡以)堯能單均刑法以儀民(放勛也單盡也均平也/堯帝嚳之庶子陶唐氏)¶
(也/儀善)舜勤民事而野死(華也野死謂征有苗死於蒼/舜顓頊之後六世有虞帝重)¶
(野/梧之)鯀鄣洪水而殛死(也堯使治水鄣防百川績用/殛誅也鯀顓頊之後禹之父)¶
(天子而郊之取其勤事而死/不成堯用殛之于羽山禹爲)禹能以德脩鯀之功(功/鯀)¶
(因故曰脩鯀之功/雖不成禹亦有所)契爲司徒而民輯(司徒能敬敷五/契殷之祖爲堯)¶
(和也/敎輯)冥勤其官而水死(爲夏水官勤於其職而死於/冥契後六世孫根圉之子也)¶
<pb:KR2e0001_SBCK_004-8b>¶
(水)湯以寛治民而除其邪(夏諸矦以寛得民除其邪/湯冥後九世主癸之子爲)¶
(大患也/謂放桀扞)稷勤百穀而山死(於黒水之山毛詩傳云/稷周棄也勤播百榖死)¶
文王以文昭(周語曰文王質文/文王演易又有文德)武王去民之穢(謂/穢)¶
(也/紂)故有虞氏禘黃帝而祖顓頊郊堯而宗舜(云有虞/賈侍中)¶
(謂此上四者謂祭天以配食也祭昊天於圜丘曰禘/氏舜後在夏殷爲二王後故有禘郊宗祖之禮也昭)¶
(出自黃帝顓頊之後故禘黃帝而祖顓頊舜受禪於/祭五帝於明堂曰祖宗祭上帝於南郊曰郊有虞氏)¶
(者舜在時則宗堯舜崩而子孫宗舜故郊堯耳/堯故郊堯禮祭法有虞氏郊嚳而宗堯與此異)夏后¶
氏禘黃帝而祖顓頊郊鯀而宗禹(之後也故禘祖之/虞夏俱黃帝顓頊)¶
(下親親故夏郊鯀也/禮同虞以上上德夏以)商人禘舜而祖契郊冥而宗¶
湯(父商之先故禘之鄭後司農云商人宜郊契也/舜當爲嚳字之誤也禮祭法曰商人禘嚳嚳契)周¶
<pb:KR2e0001_SBCK_004-9a>¶
人禘嚳而郊稷(周始祖也/嚳稷之父稷)祖文王而宗武王(孝經/此與)¶
(王雖承文王之業有伐紂定天下之功其廟不可以/異者商家祖契周公初時亦祖后稷而宗文王至武)¶
(後更祖文王而宗武王/毁故先推后稷以配天而)幕能帥顓頊者也有虞氏¶
報焉(顓頊有虞氏之祖也報報德之祭也/幕舜之後虞思也爲夏諸矦帥循也)杼能帥禹¶
者也夏后氏報焉(季杼也能興夏道者/杼禹後七世少康之子)上甲微能¶
帥契者也商人報焉(世湯之先也/上甲微契後八)髙圉大王能帥¶
稷者也周人報焉(大王髙圉之曾孫古公亶父也/高圉后稷後十世公非之子也)凡¶
禘郊宗祖報此五者國之典祀也(也/典法)加之以社稷¶
山川之神皆有功烈於民者也及前哲令德之人所¶
以爲明質也(祭之所以信之於民心/質信也以其有德於民而)及天之三辰¶
<pb:KR2e0001_SBCK_004-9b>¶
民所以瞻仰也及地之五行所以生殖也(行五祀金/殖長也五)¶
(火土/木水)及九州名山川澤所以出財用也(名山川澤也/謂九州之中)¶
非是不在祀典今海鳥至已不知而祀之以爲國典¶
難以爲仁且知矣夫仁者講功(平故可論功也/講論也仁者心)而知¶
者處物(也/處名)無功而祀之非仁也(無功/言鳥)不知而不問¶
非知也今兹海其有灾乎夫廣川之鳥獸恒知而避¶
其灾也是歳也海多大風冬煗(所避也/爰居之)文仲聞柳下¶
季之言(邑季字也/柳下展禽之)曰信吾過也季子之言不可不¶
法也使書以爲三筴(通謂司馬司徒司空也/筴簡書也三筴三卿卿一)¶
文公欲弛孟文子之宅(弛毁也孟文子魯大夫公孫/文公魯僖公之子文公興也)¶
<pb:KR2e0001_SBCK_004-10a>¶
(所居公欲毁之以益宫/敖之子文伯榖也宅有司)使謂之曰吾欲利子於外¶
之寛者(以利子也/於外寛地)對曰夫位政之建也(謂爵也言爵/建立也此位)¶
(政事/所以立)署位之表也(表識也/署者位之)車服表之章也(貴賤/車服)¶
(自章别也/有等所以)宅章之次也(之次舍也/有章服者)禄次之食也(舍者/居次)¶
(食也/之所)君議五者以建政爲不易之故也(宅禄也有其/五謂位署服)¶
(也君議五者以立政事爲不可改易/位則治其官服其章居其次食其禄)今有司來命易¶
臣之署與其車服而曰將易而次爲寛利也(汝也爲/下而而)¶
(汝也/欲寛利)夫署所以朝夕䖍君命也(不宜逺也/言朝夕者)臣立先¶
臣之署服其車服爲利故而易其次(祖之官/先臣父)是辱君¶
命也不敢聞命(寛利則是辱命之臣也/言臣不守先臣之職而欲)若罪也則¶
<pb:KR2e0001_SBCK_004-10b>¶
<pb:KR2e0001_SBCK_004-10b>¶
(以致君命者亦於此宅世數矣/出入謂受使出境入國奉聘幣)今命臣更次於外(舍/次)¶
(里也/也外外)爲有司之以班命事也無乃違乎(有司以位/違逺也言)¶
(次無乃違逺而不便乎/次命職事於臣臣在外)請從司徒以班徙次公亦弗¶
取(自以有罪君欲黜之故請從司徒徙里舍也/司徒掌里宰之政比夫家衆寡之官也敬子)¶
夏父弗忌爲宗(也宗宗伯掌國祭祀之禮/弗忌魯大夫夏父展之後)烝將躋僖¶
公(將升僖公於閔公上也唐尚書云烝祭也昭謂此/躋升也賈侍中云烝進也謂夏父弗忌進言於公)¶
(昭穆之時也經曰八月丁夘大事于太廟躋僖公是/魯文公三年喪畢祫祭先君於太廟升羣廟之主序)¶
(而言烝用烝禮也凡四時之祭烝爲備傳曰大事者/也僖閔之兄繼閔而立凡祭秋曰嘗冬曰烝此八月)¶
(食于太祖躋僖公逆祀也逆祀者先禰而後祖也/祫祭也毁廟之主陳于太祖未毁廟之主皆升合)宗¶
有司曰非昭穆也(非昭穆之次也父爲昭子爲穆僖/宗有司宗官司事臣也非昭穆謂)¶
<pb:KR2e0001_SBCK_004-11a>¶
(閔上故曰非昭穆也/爲閔臣臣子一例而升)曰我爲宗伯明者爲昭其次¶
爲穆何常之有(昭閔次之當爲穆也/明言僖有明德當爲)有司曰夫宗廟¶
之有昭穆也以次世之長幼而等胄之親䟽也(先後/長幼)¶
(胄裔也/也等齊也)夫祀昭孝也(孝道也/昭明也明)各致齊敬於其皇¶
祖昭孝之至也(也/皇大)故工史書世(史也世世次先後/工瞽師官也史太)¶
(史書其言/也工誦其德)宗祝書昭穆(掌其禮祝掌其位/宗宗伯祝太祝也宗)猶恐¶
其踰也今將先明而後祖(是先禰而後祖/以僖爲明而升之)自玄王¶
以及主癸莫若湯(癸湯父也/立王契也主)自稷以及王季莫若¶
文武(季文王父/稷棄也王)商周之烝也未嘗躋湯與文武爲踰¶
也(相踰/不使)魯未若商周而改其常無乃不可乎弗聽遂¶
<pb:KR2e0001_SBCK_004-11b>¶
躋之展禽曰夏父弗忌必有殃夫宗有司之言順矣僖¶
又未有明焉(明德/未有)犯順不祥以逆訓民亦不祥易神之¶
班亦不祥不明而躋之亦不祥犯鬼道二(躋不明也/二易神之班)¶
犯人道二(訓民也/犯順以逆)能無殃乎侍者曰若有殃焉在抑¶
刑戮也其夭札也(云未名曰夭失之矣/不終曰夭疫死曰札唐)曰未可知也¶
若血氣強固將壽寵得没(寵也没終也/壽寵老壽而保)雖壽而没不¶
爲無殃(殃終/必以)旣其葬也焚煙徹于上(棺槨也徹達也/已葬而火焚其)¶
莒大子僕殺紀公(季它而黜僕僕故殺紀公也/紀公生僕及季它旣立僕又愛)以¶
其寶來奔(字非也此魯語不當言魯/寶玉也來奔奔魯也或有魯)宣公使僕人¶
以書命季文子(僕人官名文子魯正卿季孫行父/宣公文公之子宣公倭也命告也)曰¶
<pb:KR2e0001_SBCK_004-12a>¶
夫莒大子不憚以吾故殺其君而以寶來其愛我甚¶
矣(也/憚難)爲我予之邑今日必授無逆命矣(也/授予)里革¶
遇之而更其書(書以大子殺父大逆故更之/里革魯太史克也遇僕人見公)曰夫¶
莒大子殺其君而竊其寶來不識窮固又求自邇(廢/固)¶
(近也/也邇)爲我流之於夷(夷也/夷東)今日必通無逆命矣(必通/今日)¶
(之言/疾之)明日有司復命(司寇出之竟明日反命於公也/有司司寇復反也文子得書使)¶
公詰之(以違命意/詰問僕人)僕人以里革對(所更也/對以里革)公執之¶
(革也/執里)曰違君命者女亦聞之乎對曰臣以死奮筆奚¶
啻其聞之也(君德耳奚何也何啻言所聞非一也/言所以觸死奮筆而更公命者不欲傷)¶
臣聞之曰毁則者爲賊(也/則法)掩賊者爲臧(也/掩匿)竊寶¶
<pb:KR2e0001_SBCK_004-12b>¶
者爲軌(謂以子盜父/亂在内爲軌)用軌之財者爲姦(也/財寶)使君爲¶
臧姦者不可不去也臣違君命者亦不可不殺也公¶
曰寡人實貪非子之罪也乃舍之¶
宣公夏濫於泗淵(魚也泗在魯城北又曰南門/濫漬也漬罟於泗水之淵以取)里¶
革斷其罟而棄之(也/罟網)曰古者大寒降土蟄發(也寒/降下)¶
(春建寅之月蟄始震也月令孟春蟄蟲始震魚上冰/氣初下謂季冬建丑之月大寒之後也土蟄發謂孟)¶
(魚/獺祭)水虞於是乎講罛罶取名魚登川禽而嘗之&KR2321;¶
廟行諸國人助宣氣也(講習也罛魚網也罶笱也名/水虞漁師也掌川澤之禁令)¶
(負冰故令國人取之所以助宣氣也月令季冬始漁/魚大魚也川禽鼈蜃之屬諸之也是時陽氣起魚陟)¶
(唐云孟春誤矣/乃嘗魚先薦&KR2321;廟)鳥獸孕水蟲成(此謂春時/孕懷子也)獸虞於¶
<pb:KR2e0001_SBCK_004-13a>¶
是乎禁罝羅矠魚鼈以爲夏槁(罝兔罟羅鳥罟也禁/獸虞掌鳥獸之禁令)¶
(取故於此時&KR1911;刺魚鼈以爲夏儲/禁不得施也矠&KR1911;也槁乾也夏不得)助生阜也(也鳥/阜長)¶
(鼈助生物也/獸方孕故取魚)鳥獸成水蟲孕水虞於是乎禁罝䍡¶
設穽鄂(誤獸也謂立夏鳥獸已成水蟲懷孕之時禁/罝當爲罜罜䍡小網也穽䧟也鄂柞格所以)¶
(取獸之物也/魚鱉之網設)以實廟庖畜功用也(也而長魚鼈畜四/以獸實宗廟庖厨)¶
(財用也/時功足國)且夫山不槎櫱(株生曰櫱/槎斫也以)澤不伐夭(未成/艸木)¶
(夭/曰)魚禁鯤鮞(未成魚也/鯤魚子也鮞)獸長麑䴠(麋子曰䴠/鹿子曰麑)鳥翼¶
鷇卵(鷇未孚曰卵/翼成也生哺曰)蟲舍蚳蝝(蝝復陶也可食舍不/蚳螘子也可以爲醢)¶
(也/取)蕃庶物也古之訓也(也/蕃息)今魚方别孕不敎魚長¶
又行網罟貪無蓺也(子也蓺極也/别别於雄而懷)公聞之曰吾過¶
<pb:KR2e0001_SBCK_004-13b>¶
而里革匡我不亦善乎是良罟也爲我得法(也/良善)使¶
有司藏之使吾無忘諗(革之言也諗告也/言見此罟則不忘里)師存侍¶
(存名也/師樂師)曰藏罟不如寘里革於側之不忘也(也/寘置)¶
子叔聲伯如晉謝季文子(叔肸之子公孫嬰齊也謝/子叔聲伯魯大夫宣公弟)¶
(人執之郤犨之妻聲伯之外妹也故魯成公使聲伯/季文子者魯叔孫僑如欲去季氏譖季文子於晉晉)¶
(事在魯成十六年/如晉謝之且請之)郤犨欲與之邑弗受也(苦成叔也/郤犨晉卿)¶
(欲爲請邑以予之/以妻故親聲伯故)歸鮑國謂之曰子何辭苦成叔¶
之邑欲信讓邪抑知其不可乎(鮑文子也去齊適魯/鮑國鮑叔牙之玄孫)¶
(叔臣/爲施孝)對曰吾聞之不厚其棟不能任重(任勝也/厚大也)重¶
莫如國棟莫如德(德不任國棟/言國至重非)夫苦成叔家欲任兩¶
<pb:KR2e0001_SBCK_004-14a>¶
國而無大德(國晉魯也/任負荷也兩)其不存也亡無日矣譬之¶
如疾余恐易焉(癘也/疾疫)苦成氏有三亡少德而多寵位¶
下而欲上政(欲專國政/位爲下卿而)無大功而欲大禄皆怨府¶
也(故曰府/怨之所聚)其君驕而多私(多私多嬖臣也/其君謂厲公也)勝敵而¶
歸必立新家(謂立所幸胥童之屬爲大夫/勝敵敗楚也大夫稱家立新家)立新家¶
不因民不能去舊(不能去舊卿也/不因民之所惡)因民非多怨民無¶
所始(民所始伐也/言郤氏多怨)爲怨三府可謂多矣(多寵位下而/三謂少德而)¶
(而欲大禄也/欲上政無大功)其身之不能定焉能予人邑鮑國曰¶
我信不若子若鮑氏有釁吾不圖矣(若有禍兆吾不/釁兆也言鮑氏)¶
(圖之/能豫)今子圖逺以讓邑必常立矣¶
<pb:KR2e0001_SBCK_004-14b>¶
晉人殺厲公(中行偃也/晉人晉欒書)邊人以告(塲之司/邊人疆)成公在¶
朝(子成公黒肱也/成公魯宣公之)公曰臣殺其君誰之過也大夫莫¶
對里革曰君之過也夫君人者其威大矣(其威大矣/君天也故)¶
失威而至於殺其過多矣(至於殺/過不積不)且夫君也者將¶
牧民而正其邪者也若君縱私回而棄民事(也/回邪)民¶
旁有慝無由省之(省察也/慝惡也)益邪多矣若以邪臨民陷¶
而不振(振救也/陷墜也)用善不肯專則不能使至於殄滅而¶
莫之恤也將安用之(君也/安用)桀奔南巢(伯之國也今廬/南巢揚州地巢)¶
(縣是也/江居巢)紂踣于京(殷京師也/踣斃也京)厲㳅于彘(也彘晉地/厲周厲王)幽¶
滅于戲(殺戲戲山在西周/幽幽王爲西戎所)皆是術也(威多過之道/術道也皆失)夫¶
<pb:KR2e0001_SBCK_004-15a>¶
君也者民之川澤也行而從之美惡皆君之由民何¶
能爲焉(之者魚從川之美惡以爲肥瘠/川澤者以君諭川澤民諭魚也從)¶
季文子相宣成無衣帛之妾無食粟之馬仲孫它諫¶
(之子子服它也/仲孫它魯孟獻子)曰子爲魯上卿相二君矣妾不衣¶
帛馬不食粟人其以子爲愛且不華國乎(榮華也/愛吝也華)¶
文子曰吾亦願之(侈也/願華)然吾觀國人其父兄之食麤¶
而衣惡者猶多矣吾是以不敢人之父兄食麤衣惡¶
而我美妾與馬無乃非相人者乎且吾聞以德榮爲¶
國華(以爲國光華/以德榮顯者可)不聞以妾與馬文子以告孟獻¶
子(仲孫蔑也/獻子它之父)獻子囚之七日(也/囚拘)自是子服之妾¶
<pb:KR2e0001_SBCK_004-15b>¶
衣不過七升之布(八十縷爲升/子服即它也)馬餼不過稂莠(也稂/餼秣)¶
(似稷而無實/童稂也莠草)文子聞之曰過而能改者民之上也使¶
爲上大夫¶
魯語上第四　國語¶
<pb:KR2e0001_SBCK_004-16a>¶
