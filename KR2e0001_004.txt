# -*- mode: mandoku-view; -*-
#+TITLE: 國語
#+DATE: 2015-09-10 23:24:10.375353
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB02n0041-004國語-卷第四.
<pb:KR2e0001_SBCK_004-1a>¶
魯語上第四　國語　韋氏解¶
長勺之役曹劌問所以戰於嚴公(長勺魯地也曹劌/魯土也嚴公魯桓)¶
(公之子嚴公同也&KR0004;齊襄公立其政無常鮑叔牙曰/君使民慢亂將作矣奉公子小白奔莒魯嚴八年齊)¶
(無知殺襄公管夷吾召忽奉公子糾奔魯九年夏嚴/公伐齊納子糾小白自莒先入與嚴公戰于乾時嚴)¶
(公敗績故十年齊興/師伐魯戰于長勺)公曰余不愛衣食於民(有惠/賜也)不¶
愛牲玉於神(牲犧牲玉圭璧所以祭祀也/詩曰靡愛斯牲圭璧旣卒)對曰夫惠¶
本而後民歸之志(惠本謂樹德施利也/歸之志志歸於上)民和而後神¶
降之福(降下也民神之主/故民和神乃降福)若布德于民而平均其政¶
事君子務治而小人務力動不違時器不過用(不過/用禮)¶
財用不匱莫不共祀(無不共祀/非獨已也)是以用民無不聽求¶
<pb:KR2e0001_SBCK_004-1b>¶
福無不豐今將惠以小賜祀以獨恭(小賜臨戰之賜/獨恭一身之恭)¶
(咸徧也/也)小賜不咸獨恭不優(優裕也)不咸民弗歸也不優¶
神弗福也將何以戰夫民求不匱於財而神求優裕¶
於享者也(裕饒也享食也民/和年豐爲優裕)故不可以不本(本先利/民莫不)¶
(共/祀)公曰余聽獄雖不能察必以情斷之(獄訟/也)對曰是¶
則可矣(可者未大備可以一/戰傳曰齊師敗績)夫茍中心圖民知雖不¶
及必將至焉(苟誠也言誠以中心圖慮民事其/智雖有所不及必將至於道也)¶
嚴公如齊觀社(嚴公二十三年齊因祀社/蒐軍實以示客公往觀之)曹劌諫曰¶
不可夫禮所以正民也是故先王制諸矦使五年四¶
王一相朝也(賈侍中云王謂王事天子也歳聘以志/業閒朝以講禮五年之閒四聘於王而)¶
<pb:KR2e0001_SBCK_004-2a>¶
(一相朝者將朝天子先相朝也唐尚書云先王謂堯/也五載一巡守諸矦四朝昭謂以堯典相參義亦似)¶
(之然此欲以禮正君宐用周制周禮中國凡五服逺/者五歳而朝禮記曰諸矦之於天子也比年一小聘)¶
(三年一大聘五年一朝謂此/也晉文公霸時亦取於此禮)終則講於㑹以正班爵¶
之義(終畢也講習也班次也謂朝畢則習/禮於㑹以正爵位次序尊卑之義)帥長幼之¶
序訓上下之則(帥循/也)制財用之節(謂牧伯差國大/小使受職貢也)其¶
閒無由荒怠(其閒朝/㑹之間)夫齊棄大公之法而觀民於社¶
(大公齊始祖/大公望也)君爲是舉(舉動/也)而往觀之非故業也(業/事)¶
(土𤼵春分也周語曰/也)何以訓民土發而社助時也(土乃脉𤼵社者助時)¶
(求福爲/農始也)收攟而烝納要也(攟拾也冬祭曰烝因祭社/以納五榖之要休農夫也)¶
(月令曰孟冬祀于天/宗大祀公社及門閭)今齊社而往觀旅非先王之訓¶
<pb:KR2e0001_SBCK_004-2b>¶
也(旅衆/也)天子祀上帝(上帝/天也)諸矦㑹之受命焉(助祭受/政命也)¶
諸矦祀先王先公(先王謂若宋祖帝乙鄭祖/厲王之屬也先公先君也)卿大夫¶
佐之受事焉(事職/事也)臣不聞諸矦之相㑹祀也祀又不¶
法(不法謂/觀民也)君舉必書(動則左史書之/言則右史書之)書而不法後嗣¶
何觀公不聽遂如齊¶
嚴公丹&KR0074;宫之楹而刻其桷(&KR0074;宫&KR0074;公廟也楹柱也/唐云桷榱頭也昭謂桷)¶
(一名榱今北土云亦然爾雅曰桷謂之榱嚴公娶于/齊曰哀姜哀姜將至當見於廟故丹柱刻榱以夸之)¶
匠師慶言於公(匠師慶掌匠大/夫御孫之名也)曰臣聞聖王公之先¶
封者(謂若湯武/周公太公)遺後之人法使無䧟於惡其爲後世¶
昭前之令聞也(爲猶/使也)使長監於世(監觀也觀世成/敗以爲戒也)故¶
<pb:KR2e0001_SBCK_004-3a>¶
能攝固不解以久(攝持/也)今先君儉而君侈之(先君/&KR0074;公)令¶
德㬱矣(㬱滅/也)公曰吾屬欲美之(屬適也適欲自美/之非先君意也)對¶
曰無益於君而㬱前之令德臣故曰庶可以己乎(已/止)¶
(也)公弗聽¶
哀姜至公使大夫宗婦覿用幣(宗婦同宗大夫之婦/也覿見也見夫人也)¶
(用幣言與/大夫同贄)宗人夏父展曰非故也(宗人宗伯也夏父/氏也展名也宗伯)¶
(主男女贄幣之/禮故故事也)公曰君作故(言君所作/則爲故事)對曰君作而¶
順則故之(順順於禮則/書以爲故事)逆則亦書其逆也臣從有司¶
懼逆之書於後也故不敢不告(從有司言備位隨/從有司後行也)夫¶
婦贄不過棗㮚以告䖍也(棗取蚤起㮚取敬㮚䖍敬/也曲禮曰婦人之贄脯脩)¶
<pb:KR2e0001_SBCK_004-3b>¶
(棗/㮚)男則玉帛禽鳥以章物也(謂公執&KR0074;圭矦執信圭/伯執躬圭子執穀璧男)¶
(執蒲璧孤執皮帛卿執羔大夫執鴈士執雉庶/人執鶩工商執雞也章明也明尊卑異物也)今婦¶
執幣是男女無别也男女之别國之大節也不可無¶
也公弗聽¶
魯饑臧文仲言於嚴公(魯饑在嚴公二十八年文仲/魯卿臧哀伯之孫伯氏瓶之)¶
(子臧孫/辰也)曰夫爲四鄰之援(援所攀援/以爲助也)結諸矦之信重¶
之以婚姻申之以盟誓(申重/也)固國之艱急是爲(艱難/也是)¶
(爲爲難/急也)鑄名器(名器鍾/鼎也)藏寶財(寶財玉/帛也)固民之殄病¶
是待(殄絕也/病餓也)今國病矣君盇以名器請糴于齊(盇何/不也)¶
(市穀/曰糴)公曰誰使對曰國有饑饉卿出告糴古之制也¶
<pb:KR2e0001_SBCK_004-4a>¶
(告請/也)辰也備卿辰請如齊公使往從者曰君不命吾¶
子吾子請之其爲選事乎(選事自選擇/其職事也)文仲曰賢者¶
急病而讓夷(夷平/也)居官者當事不避難在位者恤民¶
之患是以國家無違(無相違/恨者)今我不如齊非急病也¶
在上不恤下居官而惰非事君也文仲以鬯圭與玉¶
磬如齊告糴(鬯圭祼鬯之圭長尺二寸/有瓚以祀廟玉磬鳴璆也)曰天灾流行¶
戾于敝邑饑饉荐降民羸幾卒(戾至也荐重也降下/也羸病也幾近也卒)¶
(盡/也)大懼殄周公大公之命祀(賈唐二君云周公爲大/宰大公爲大師皆掌命)¶
(諸矦之國所當祀也或云命祀謂命祀二公也昭謂/傳曰衛成公祀夏后相甯武子曰不可以閒成王周)¶
(公之命祀如/此賈唐得之)職貢業事之不共而𫉬戾(戾罪/也)不腆先¶
<pb:KR2e0001_SBCK_004-4b>¶
君之敝器(腆厚/也)敢告滯積以紓執事(滯乆也紓緩也/執事齊有司也)¶
(穀乆積則將朽敗執事所/憂也請之所以緩執事)以救敝邑使能共職豈唯¶
寡君與二三臣實受君賜其周公大公及百辟神祇¶
實永饗而賴之(辟君也賴蒙也天曰神地曰祇/百辟謂百君卿士有益於民者)齊人¶
歸其玉而予之糴¶
齊孝公來伐(孝公齊&KR0074;公之子孝公昭也魯僖公叛/齊與衛莒盟于洮又盟于向故孝公伐)¶
(魯討此/二盟)臧文仲欲以辭告(欲以文辭/告謝齊也)病焉(病不能/爲辭也)問¶
於展禽(展禽魯大夫展無駭之/後柳下惠也字季禽)對曰𫉬聞之處大敎¶
小處小事大所以禦亂也不聞以辭(𫉬展禽之名/也禦止也)若¶
爲小而崇以怒大國(崇髙也謂自高/大不事大國)使加已亂亂在¶
<pb:KR2e0001_SBCK_004-5a>¶
前矣(亂惡/也)辭其何益文仲曰國急矣百物唯其可者¶
將無不趨也(百物之中可用行賂將/無不趨言無所愛也)願以子之辭行¶
賂焉其可乎展禽使乙喜以膏沐犒師(乙喜魯大夫/展喜也犒勞)¶
(也以膏沐爲禮欲以/義服齊明不以賂免)曰寡君不佞(佞才/也)不能事疆埸¶
之司(司主也主疆埸吏也/不能事故搆我也)使君盛怒以暴露於敝邑¶
之野敢犒輿師(輿衆/也)齊矦見使者曰魯國恐乎(使者/乙喜)¶
(也)對曰小人恐矣君子則不公曰室如縣磬野無青¶
草何恃而不恐(懸磬言魯府藏空虚但有榱梁如縣/磬也野無青草旱甚也故言何恃)¶
對曰恃二先君之所職業昔者成王命我先君周文¶
公及齊先君大公曰女股肱周室以夾輔先王(先王/武王)¶
<pb:KR2e0001_SBCK_004-5b>¶
(也)賜女土地質之以犧牲世世子孫無相害也(質信/也謂)¶
(使之盟以/信其約)今君來討敝邑之罪其亦使聽從而釋之¶
(釋置/也)必不泯其社稷(泯滅/也)豈其貪壤地而棄先王之¶
命其何以鎭撫諸矦恃此以不恐齊矦乃許爲平而¶
還(平和/也)¶
温之㑹(温之㑹晉文公討不/服在魯僖二十八年)晉人執衛成公歸之于¶
周(成公恃楚而不事晉又殺弟叔武其臣/元咺訴之晉故文公執之事見周語中)使醫鴆之¶
不死(鴆鳥名也一名運日其羽有毒漬之酒而飲之/立死傳曰晉矦使醫衍鴆衛矦甯俞貨醫使薄)¶
(其鴆不死在/魯僖三十年)醫亦不誅(不誅醫者諱/以私行毒也)臧文仲言於僖¶
公(僖公嚴公之/子僖公申也)曰夫衞君殆無罪矣刑五而已無有¶
<pb:KR2e0001_SBCK_004-6a>¶
隱者隱乃諱也(隱謂/鴆也)大刑用甲兵(賈侍中云謂諸矦/不式王命則以六)¶
(師移之昭謂甲兵謂臣有大逆則/被甲聚兵而誅之若今陳軍也)其次用斧鉞(斧鉞/軍戮)¶
(也書曰後/至者斬)中刑用刀鋸(割劓用刀斷截用鋸亦有/大辟故周語曰兵在其頸)其¶
次用鑽笮(鑽臏刑笮/黥刑也)薄刑用鞭扑以威民也(鞭官刑/扑敎刑)¶
(謂甲兵/也)故大者陳之原野(斧鉞也)小者致之市朝(刀鋸以/下也其)¶
(死刑大夫以上尸諸/朝士以下尸諸市)五刑三次是無隱也(五刑甲兵/斧鉞刀鋸)¶
(鑽笮鞭扑也次處/也三處野朝市)今晉人鴆衞矦不死亦不討其使¶
者(使者/醫衍)諱而惡殺之也(諱殺衞/矦也)有諸矦之請必免之¶
臣聞之班相恤也故能有親(班次也恤憂也言位/次同者當相憂也)夫¶
諸矦之患諸矦恤之所以訓民也(訓敎也敎/相救恤也)君盇請¶
<pb:KR2e0001_SBCK_004-6b>¶
衞君以示親於諸矦且以動晉(動𤼵晉/矦之志)夫晉新得諸¶
矦(新爲/伯也)使亦曰魯不棄其親其亦不可以惡(不可以/惡亦不)¶
(可以惡/魯也)公說行玉二十瑴乃免衞矦(𩀱玉曰瑴傳曰/納玉於王及晉)¶
(矦皆十瑴/王許之)自是晉聘於魯加於諸矦一等(貴其/義也)爵同¶
則厚其好貨(爵與魯同者/特厚其好貨)衛矦聞其臧文仲之爲也¶
使納賂焉辭曰外臣之言不越境不敢及君(言臣不/外交也)¶
晉文公解曹地以分諸矦(解削也晉文公誅無禮曹/人不服伐而執其君削其)¶
(地以分諸矦事在魯僖/三十一年取濟西之田)僖公使臧文仲往宿於重館¶
(重魯地館𠊱館也周禮/五十里有市市有𠊱館)重館人告曰晉始伯而欲固¶
諸矦(人守館之𨽻/也固猶安也)故解有罪之地以分諸矦(有罪謂/不禮文)¶
<pb:KR2e0001_SBCK_004-7a>¶
(公觀駢/脅也)諸矦莫不望分而欲親晉皆將爭先晉不以¶
故班(班次/也)亦必親先者吾子不可以不速行魯之班¶
長而又先(長猶尊也/先先至也)諸矦其誰望之(誰敢望與/魯爲比也)若少¶
安恐無及也從之𫉬地於諸矦爲多反旣復命爲之¶
請曰地之多也重館人之力也臣聞之曰善有章雖¶
賤賞也(章著/也)惡有釁雖貴罰也(釁孔/也)今一言而辟¶
境其章大矣(辟開/也)請賞之乃出而爵之(出出之於隷/爵爵爲大夫)¶
海鳥曰爰居止於魯東門之外二日(爰居雜縣也東/門城東門也)¶
臧文仲使國人祭之(文仲不知/以爲神也)展禽曰越哉臧孫之¶
爲政也(越迂也言其迂/闊不知政要)夫祀國之大節也(節制/也)而節¶
<pb:KR2e0001_SBCK_004-7b>¶
政之所成也(言節所/以成政)故愼制祀以爲國典(典法/也)今無¶
故而加典非政之宜也(加益也謂以祭/鳥益國法也)夫聖王之制¶
祀也法施於民則祀之(謂五帝殷/契周文也)以死勤事則祀之¶
(殷𡨕水死周/棄山死是也)以勞定國則祀之(虞幕夏杼殷上甲/微周髙圉大王也)能¶
禦大灾則祀之(夏禹/是也)能扞大患則祀之(殷湯周/武是也)非是¶
族也不在祀典(族𩔖/也)昔烈山氏之有天下也(烈山氏/炎帝之)¶
(號也起於烈山祭/法以烈山爲厲山)其子曰柱能殖百穀百&KR0188;(柱爲后/稷自夏)¶
(以上祀之/草實曰&KR0188;)夏之興也周棄繼之故祀以爲稷(夏之興/謂禹也)¶
(棄能繼柱之功/自商以來祀之)共工氏之伯九有也(共工氏伯者在/戲農之閒有域)¶
(其子共工之裔子句龍也/也)其子曰后土能平九土(佐黃帝爲土官九土九州)¶
<pb:KR2e0001_SBCK_004-8a>¶
(之土也后君也使/君土官故曰后土)故祀以爲社(社后土/之神也)黃帝能成命¶
百物以明民共財(黃帝少典之裔子/帝軒轅也命名也)顓頊能脩之(顓/頊)¶
(黃帝之孫昌意之子帝髙/陽也能脩脩黃帝之功)帝嚳能序三辰以固民(固/安)¶
(也帝嚳黃帝之曾孫玄囂之孫蟜極之子帝髙辛也/三辰日月星也謂能次序三辰以治曆明時敎民稼)¶
(穡以/安之)堯能單均刑法以儀民(堯帝嚳之庶子陶唐氏/放勛也單盡也均平也)¶
(儀善/也)舜勤民事而野死(舜顓頊之後六世有虞帝重/華也野死謂征有苗死於蒼)¶
(梧之/野)鯀鄣洪水而殛死(殛誅也鯀顓頊之後禹之父/也堯使治水鄣防百川績用)¶
(不成堯用殛之于羽山禹爲/天子而郊之取其勤事而死)禹能以德脩鯀之功(鯀/功)¶
(雖不成禹亦有所/因故曰脩鯀之功)契爲司徒而民輯(契殷之祖爲堯/司徒能敬敷五)¶
(敎輯/和也)冥勤其官而水死(&KR0115;契後六世孫根圉之子也/爲夏水官勤於其職而死於)¶
<pb:KR2e0001_SBCK_004-8b>¶
(水)湯以寛治民而除其邪(湯冥後九世主癸之子爲/夏諸矦以寛得民除其邪)¶
(謂放桀扞/大患也)稷勤百穀而山死(稷周棄也勤播百榖死/於黒水之山毛詩傳云)¶
文王以文昭(文王演易又有文德/周語曰文王質文)武王去民之穢(穢/謂)¶
(紂/也)故有虞氏禘黃帝而祖顓頊郊堯而宗舜(賈侍中/云有虞)¶
(氏舜後在夏殷爲二王後故有禘郊宗祖之禮也昭/謂此上四者謂祭天以配食也祭昊天於圜丘曰禘)¶
(祭五帝於明堂曰祖宗祭上帝於南郊曰郊有虞氏/出自黃帝顓頊之後故禘黃帝而祖顓頊舜受禪於)¶
(堯故郊堯禮祭法有虞氏郊嚳而宗堯與此異/者舜在時則宗堯舜崩而子孫宗舜故郊堯耳)夏后¶
氏禘黃帝而祖顓頊郊鯀而宗禹(虞夏俱黃帝顓頊/之後也故禘祖之)¶
(禮同虞以上上德夏以/下親親故夏郊鯀也)商人禘舜而祖契郊冥而宗¶
湯(舜當爲嚳字之誤也禮祭法曰商人禘嚳嚳契/父商之先故禘之鄭後司農云商人宜郊契也)周¶
<pb:KR2e0001_SBCK_004-9a>¶
人禘嚳而郊稷(嚳稷之父稷/周始祖也)祖文王而宗武王(此與/孝經)¶
(異者商家祖契周公初時亦祖后稷而宗文王至武/王雖承文王之業有伐紂定天下之功其廟不可以)¶
(毁故先推后稷以配天而/後更祖文王而宗武王)幕能帥顓頊者也有虞氏¶
報焉(幕舜之後虞思也爲夏諸矦帥循也/顓頊有虞氏之祖也報報德之祭也)杼能帥禹¶
者也夏后氏報焉(杼禹後七世少康之子/季杼也能興夏道者)上甲微能¶
帥契者也商人報焉(上甲微契後八/世湯之先也)髙圉大王能帥¶
稷者也周人報焉(高圉后稷後十世公非之子也/大王髙圉之曾孫古公亶父也)凡¶
禘郊宗祖報此五者國之典祀也(典法/也)加之以社稷¶
山川之神皆有功烈於民者也及前哲令德之人所¶
以爲明質也(質信也以其有德於民而/祭之所以信之於民心)及天之三辰¶
<pb:KR2e0001_SBCK_004-9b>¶
民所以瞻仰也及地之五行所以生殖也(殖長也五/行五祀金)¶
(木水/火土)及九州名山川澤所以出財用也(謂九州之中/名山川澤也)¶
非是不在祀典今海鳥至已不知而祀之以爲國典¶
難以爲仁且知矣夫仁者講功(講論也仁者心/平故可論功也)而知¶
者處物(處名/也)無功而祀之非仁也(言鳥/無功)不知而不問¶
非知也今兹海其有灾乎夫廣川之鳥獸&KR0106;知而避¶
其灾也是歳也海多大風冬煗(爰居之/所避也)文仲聞柳下¶
季之言(柳下展禽之/邑季字也)曰信吾過也季子之言不可不¶
法也使書以爲三筴(筴簡書也三筴三卿卿一/通謂司馬司徒司空也)¶
文公欲弛孟文子之宅(文公魯僖公之子文公興也/弛毁也孟文子魯大夫公孫)¶
<pb:KR2e0001_SBCK_004-10a>¶
(敖之子文伯榖也宅有司/所居公欲毁之以益宫)使謂之曰吾欲利子於外¶
之寛者(於外寛地/以利子也)對曰夫位政之建也(建立也此位/謂爵也言爵)¶
(所以立/政事)署位之表也(署者位之/表識也)車服表之章也(車服/貴賤)¶
(有等所以/自章别也)宅章之次也(有章服者/之次舍也)禄次之食也(居次/舍者)¶
(之所/食也)君議五者以建政爲不易之故也(五謂位署服/宅禄也有其)¶
(位則治其官服其章居其次食其禄/也君議五者以立政事爲不可改易)今有司來命易¶
臣之署與其車服而曰將易而次爲寛利也(下而而/汝也爲)¶
(欲寛利/汝也)夫署所以朝夕䖍君命也(言朝夕者/不宜逺也)臣立先¶
臣之署服其車服爲利故而易其次(先臣父/祖之官)是辱君¶
命也不敢聞命(言臣不守先臣之職而欲/寛利則是辱命之臣也)若罪也則¶
<pb:KR2e0001_SBCK_004-10b>¶
# SB1_0252-021.png
# page missing
<pb:KR2e0001_SBCK_004-10b>¶
(出入謂受使出境入國奉聘幣/以致君命者亦於此宅世數矣)今命臣更次於外(次/舍)¶
(也外外/里也)爲有司之以班命事也無乃違乎(違逺也言/有司以位)¶
(次命職事於臣臣在外/次無乃違逺而不便乎)請從司徒以班徙次公亦弗¶
取(司徒掌里宰之政比夫家衆寡之官也敬子/自以有罪君欲黜之故請從司徒徙里舍也)¶
夏父弗忌爲宗(弗忌魯大夫夏父展之後/也宗宗伯掌國祭祀之禮)烝將躋僖¶
公(躋升也賈侍中云烝進也謂夏父弗忌進言於公/將升僖公於閔公上也唐尚書云烝祭也昭謂此)¶
(魯文公三年喪畢祫祭先君於太廟升羣廟之主序/昭穆之時也經曰八月丁夘大事于太廟躋僖公是)¶
(也僖閔之兄繼閔而立凡祭秋曰嘗冬曰烝此八月/而言烝用烝禮也凡四時之祭烝爲備傳曰大事者)¶
(祫祭也毁廟之主陳于太祖未毁廟之主皆升合/食于太祖躋僖公逆祀也逆祀者先禰而後祖也)宗¶
有司曰非昭穆也(宗有司宗官司事臣也非昭穆謂/非昭穆之次也父爲昭子爲穆僖)¶
<pb:KR2e0001_SBCK_004-11a>¶
(爲閔臣臣子一例而升/閔上故曰非昭穆也)曰我爲宗伯明者爲昭其次¶
爲穆何常之有(明言僖有明德當爲/昭閔次之當爲穆也)有司曰夫宗廟¶
之有昭穆也以次世之長幼而等胄之親䟽也(長幼/先後)¶
(也等齊也/胄裔也)夫祀昭孝也(昭明也明/孝道也)各致齊敬於其皇¶
祖昭孝之至也(皇大/也)故工史書世(工瞽師官也史太/史也世世次先後)¶
(也工誦其德/史書其言)宗祝書昭穆(宗宗伯祝太祝也宗/掌其禮祝掌其位)猶恐¶
其踰也今將先明而後祖(以僖爲明而升之/是先禰而後祖)自𤣥王¶
以及主癸莫若湯(立王契也主/癸湯父也)自稷以及王季莫若¶
文武(稷棄也王/季文王父)商周之烝也未嘗躋湯與文武爲踰¶
也(不使/相踰)魯未若商周而改其常無乃不可乎弗聽遂¶
<pb:KR2e0001_SBCK_004-11b>¶
躋之展禽曰夏父弗忌必有殃夫宗有司之言順矣僖¶
又未有明焉(未有/明德)犯順不祥以逆訓民亦不祥易神之¶
班亦不祥不明而躋之亦不祥犯&KR0017;道二(二易神之班/躋不明也)¶
犯人道二(犯順以逆/訓民也)能無殃乎侍者曰若有殃焉在抑¶
刑戮也其夭札也(不終曰夭疫死曰札唐/云未名曰夭失之矣)曰未可知也¶
若血氣強固將壽寵得没(壽寵老壽而保/寵也没終也)雖壽而没不¶
爲無殃(必以/殃終)旣其葬也焚煙徹于上(已𦵏而火焚其/棺槨也徹達也)¶
莒大子僕殺紀公(紀公生僕及季它旣立僕又愛/季它而黜僕僕故殺紀公也)以¶
其寶來奔(寶玉也來奔奔魯也或有魯/字非也此魯語不當言魯)宣公使僕人¶
以書命季文子(宣公文公之子宣公倭也命告也/僕人官名文子魯正卿季孫行父)曰¶
<pb:KR2e0001_SBCK_004-12a>¶
夫莒大子不憚以吾故殺其君而以寶來其愛我甚¶
矣(憚難/也)爲我予之邑今日必授無逆命矣(授予/也)里革¶
遇之而更其書(里革魯太史克也遇僕人見公/書以大子殺父大逆故更之)曰夫¶
莒大子殺其君而竊其寶來不識窮固又求自邇(固/廢)¶
(也邇/近也)爲我流之於夷(夷東/夷也)今日必通無逆命矣(今日/必通)¶
(疾之/之言)明日有司復命(有司司寇復反也文子得書使/司寇出之竟明日反命於公也)¶
公詰之(詰問僕人/以違命意)僕人以里革對(對以里革/所更也)公執之¶
(執里/革也)曰違君命者女亦聞之乎對曰臣以死奮筆奚¶
啻其聞之也(言所以觸死奮筆而更公命者不欲傷/君德耳奚何也何啻言所聞非一也)¶
臣聞之曰毁則者爲賊(則法/也)掩賊者爲臧(掩匿/也)竊寶¶
<pb:KR2e0001_SBCK_004-12b>¶
者爲軌(亂在内爲軌/謂以子盜父)用軌之財者爲姦(財寶/也)使君爲¶
臧姦者不可不去也臣違君命者亦不可不殺也公¶
曰寡人實貪非子之罪也乃舍之¶
宣公夏濫於泗淵(濫漬也漬罟於泗水之淵以取/魚也泗在魯城北又曰南門)里¶
革斷其罟而棄之(罟網/也)曰古者大寒降土蟄發(降下/也寒)¶
(氣初下謂季冬建丑之月大寒之後也土蟄𤼵謂孟/春建寅之月蟄始震也月令孟春蟄蟲始震魚上冰)¶
(獺祭/魚)水虞於是乎講罛罶取名魚登川禽而嘗之&KR2321;¶
廟行諸國人助宣氣也(水虞漁師也掌川澤之禁令/講習也罛魚網也罶笱也名)¶
(魚大魚也川禽鼈蜃之屬諸之也是時陽氣起魚陟/負冰故令國人取之所以助宣氣也月令季冬始漁)¶
(乃嘗魚先薦&KR2321;廟/唐云孟春誤矣)鳥獸孕水蟲成(孕懷子也/此謂春時)獸虞於¶
<pb:KR2e0001_SBCK_004-13a>¶
是乎禁罝羅矠魚鼈以爲夏槁(獸虞掌鳥獸之禁令/罝兔罟羅鳥罟也禁)¶
(禁不得施也矠&KR1911;也槁乾也夏不得/取故於此時&KR1911;刺魚鼈以爲夏儲)助生阜也(阜長/也鳥)¶
(獸方孕故取魚/鼈助生物也)鳥獸成水蟲孕水虞於是乎禁罝䍡¶
設穽鄂(罝當爲罜罜䍡小網也穽䧟也鄂柞格所以/誤獸也謂立夏鳥獸已成水蟲懷孕之時禁)¶
(魚鱉之網設/取獸之物也)以實廟庖畜功用也(以獸實宗廟庖&KR0814;/也而長魚鼈畜四)¶
(時功足國/財用也)且夫山不槎櫱(槎斫也以/株生曰櫱)澤不伐夭(艸木/未成)¶
(曰/夭)魚禁鯤鮞(鯤魚子也鮞/未成魚也)獸長麑䴠(鹿子曰麑/麋子曰䴠)鳥翼¶
鷇卵(翼成也生哺曰/鷇未孚曰𡖉)蟲舍蚳蝝(蚳螘子也可以爲醢/蝝復陶也可食舍不)¶
(取/也)蕃庶物也古之訓也(蕃息/也)今魚方别孕不敎魚長¶
又行網罟貪無蓺也(别别於雄而懷/子也蓺極也)公聞之曰吾過¶
<pb:KR2e0001_SBCK_004-13b>¶
而里革匡我不亦善乎是良罟也爲我得法(良善/也)使¶
有司藏之使吾無忘諗(言見此罟則不忘里/革之言也諗告也)師存侍¶
(師樂師/存名也)曰藏罟不如寘里革於側之不忘也(寘置/也)¶
子叔聲伯如晉謝季文子(子叔聲伯魯大夫宣公弟/叔肸之子公孫嬰齊也謝)¶
(季文子者魯叔孫僑如欲去季氏&KR0626;季文子於晉晉/人執之郤犨之妻聲伯之外妹也故魯成公使聲伯)¶
(如晉謝之且請之/事在魯成十六年)郤犨欲與之邑弗受也(郤犨晉卿/苦成叔也)¶
(以妻故親聲伯故/欲爲請邑以予之)歸鮑國謂之曰子何辭苦成叔¶
之邑欲信讓邪抑知其不可乎(鮑國鮑叔牙之𤣥孫/鮑文子也去齊適魯)¶
(爲施孝/叔臣)對曰吾聞之不厚其棟不能任重(厚大也/任勝也)重¶
莫如國棟莫如德(言國至重非/德不任國棟)夫苦成叔家欲任兩¶
<pb:KR2e0001_SBCK_004-14a>¶
國而無大德(任負荷也兩/國晉魯也)其不存也亡無日矣譬之¶
如疾余恐易焉(疾疫/癘也)苦成氏有三亡少德而多寵位¶
下而欲上政(位爲下卿而/欲專國政)無大功而欲大禄皆怨府¶
也(怨之所聚/故曰府)其君驕而多私(其君謂厲公也/多私多嬖臣也)勝敵而¶
歸必立新家(勝敵敗楚也大夫稱家立新家/謂立所幸胥童之屬爲大夫)立新家¶
不因民不能去舊(不因民之所惡/不能去舊卿也)因民非多怨民無¶
所始(言郤氏多怨/民所始伐也)爲怨三府可謂多矣(三謂少德而/多寵位下而)¶
(欲上政無大功/而欲大禄也)其身之不能定焉能予人邑鮑國曰¶
我信不若子若鮑氏有釁吾不圖矣(釁兆也言鮑氏/若有禍兆吾不)¶
(能豫/圖之)今子圖逺以讓邑必常立矣¶
<pb:KR2e0001_SBCK_004-14b>¶
晉人殺厲公(晉人晉欒書/中行偃也)邊人以告(邊人疆/塲之司)成公在¶
朝(成公魯宣公之/子成公黒肱也)公曰臣殺其君誰之過也大夫莫¶
對里革曰君之過也夫君人者其威大矣(君天也故/其威大矣)¶
失威而至於殺其過多矣(過不積不/至於殺)且夫君也者將¶
牧民而正其邪者也若君縱私回而棄民事(回邪/也)民¶
旁有慝無由省之(慝惡也/省察也)益邪多矣若以邪臨民陷¶
而不振(陷墜也/振救也)用善不肯專則不能使至於殄滅而¶
莫之恤也將安用之(安用/君也)桀奔南巢(南巢&KR0045;州地巢/伯之國也今廬)¶
(江居巢/縣是也)紂踣于京(踣斃也京/殷京師也)厲㳅于彘(厲周厲王/也彘晉地)幽¶
滅于戲(幽幽王爲西戎所/殺戲戲山在西周)皆是術也(術道也皆失/威多過之道)夫¶
<pb:KR2e0001_SBCK_004-15a>¶
君也者民之川澤也行而從之美惡皆君之由民何¶
能爲焉(川澤者以君諭川澤民諭魚也從/之者魚從川之美惡以爲肥瘠)¶
季文子相宣成無衣帛之妾無食粟之馬仲孫它諫¶
(仲孫它魯孟獻子/之子子服它也)曰子爲魯上卿相二君矣妾不衣¶
帛馬不食粟人其以子爲愛且不華國乎(愛吝也華/榮華也)¶
文子曰吾亦願之(願華/侈也)然吾觀國人其父兄之食麤¶
而衣惡者猶多矣吾是以不敢人之父兄食麤衣惡¶
而我美妾與馬無乃非相人者乎且吾聞以德榮爲¶
國華(以德榮顯者可/以爲國光華)不聞以妾與馬文子以告孟獻¶
子(獻子它之父/仲孫蔑也)獻子囚之七日(囚拘/也)自是子服之妾¶
<pb:KR2e0001_SBCK_004-15b>¶
衣不過七升之布(子服即它也/八十縷爲升)馬餼不過稂莠(餼秣/也稂)¶
(童稂也莠草/似稷而無實)文子聞之曰過而能改者民之上也使¶
爲上大夫¶
魯語上第四　國語¶
<pb:KR2e0001_SBCK_004-16a>¶
