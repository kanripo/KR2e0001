# -*- mode: mandoku-view; -*-
#+TITLE: 國語
#+DATE: 2015-09-10 23:24:10.845367
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB02n0041-015國語-卷第十五.
<pb:KR2e0001_SBCK_015-1a>¶
晉語第十五　國語　韋氏解¶
士景伯如楚(景伯晉理官士/彌牟如楚聘也)叔魚為贊理(叔魚羊舌/鮒也贊佐)¶
(也景伯如楚故叔魚攝/其官也傳曰叔魚攝理)邢侯與雝子爭田(二子皆晉/大夫也邢)¶
(侯楚申公巫臣之子也巫臣奔晉晉與之邢雝/子故楚大夫奔晉晉與之鄐爭鄐田之疆界也)雝子¶
納其女於叔魚以求直(不直故納其女/傳曰罪在雝子)及蔽獄之日¶
叔魚抑邢侯(蔽決也/抑枉也)邢侯殺叔魚與雝子於朝韓宣¶
子患之叔向曰三姦同罪請殺其生者而戮其死者¶
(陳尸/為戮)宣子曰若何對曰鮒也鬻獄(鬻賣/也)雝子賈之以¶
其子邢侯非其官也而干之(官司寇也/干犯也)夫以回鬻國¶
之中(回邪也/中平也)與絶親以買直與非司寇而擅殺其罪¶
<pb:KR2e0001_SBCK_015-1b>¶
一也邢侯聞之逃遂施邢侯氏(施施劾/捕也)而尸叔魚與¶
雝子於市(死時在朝故尸於/市在魯昭十四年)¶
中行穆子率師伐翟圍鼓(穆子晉卿中行偃之子荀/吳中行伯也翟鮮虞也鼔)¶
(白翟别邑在/魯昭十五年)鼔人或請以城畔穆子不受軍吏曰可¶
無勞師而得城子何不爲穆子曰非事君之禮也夫¶
以城來者必將求利於我(利爵/賞也)夫守而二心姦之大¶
者也賞善罰姦國之憲法也許而弗予失吾信也若¶
其予之賞大姦也姦而盈祿善將若何(盈滿/也)且夫翟¶
之憾者以城來盈願(憾恨/也)晉豈其無(豈無/恨也)是我以鼓¶
教吾邊鄙貳也(貳二/心也)夫事君者量力而進(進進/取也)不能則¶
<pb:KR2e0001_SBCK_015-2a>¶
𨓆不以安賈貳(賈市也安謂不/勞師而得鼔)令軍吏呼城儆將攻¶
之未傅而鼔降(傅箸/也)¶
中行伯既𠑽鼓以鼓子宛支來(宛支鼔子鳶鞮也穆/子既𠑽鼔以鳶鞮歸)¶
(既獻而反之其後又畔魯昭二十二年荀/吳襲鼔滅之以鳶鞮歸使涉它守之也)令鼔人各¶
復其所非寮勿從(寮官/也)鼓子之臣曰夙沙釐以其孥¶
行(釐將妻子/從鼓子也)軍吏執之辭曰我君是事非事土也名¶
曰君臣豈曰土臣今君實遷(遷徙/也)臣何賴於鼓(賴利/也)¶
穆子召之曰鼔有君矣(君謂涉/它也)爾止事君吾定而祿¶
爵(定安也/而汝也)對曰臣委質於翟之鼓未委質於晉之鼓¶
也(質贄也士贄以/雉委贄而𨓆)臣聞之委質為臣無有二心委質¶
<pb:KR2e0001_SBCK_015-2b>¶
而策死古之法也(言委質於君書名/於策示必死也)君有烈名臣無¶
畔質(烈明/也)敢即私利以煩司寇而亂舊法其若不虞¶
何(即就也虞度也若就私利是為畔君畔君有辠故/煩司寇舊法䇿死之法也若臣皆如是是將有不)¶
(意度而至之患/者晉其如之何)穆子歎而謂其左右曰吾何德之務¶
而有是臣也(吾當脩務何徳而/得若此之臣乎)乃使行既獻(獻獻/功也)言¶
於頃公(言釐之賢於頃公頃/公昭公之子去疾也)與鼔子田於河隂(河隂/晉河)¶
(南之田使/君而田之)使夙沙釐相之¶
范獻子聘於魯(獻子范宣子之子士鞅/也聘在魯昭二十二年)問具山敖山¶
魯人以其鄉對(言其鄉/之山也)獻子曰不為具敖乎對曰先¶
君獻武之諱也(獻伯禽之曽孫微公之子獻公/具也武獻公之庶子武公敖也)獻子¶
<pb:KR2e0001_SBCK_015-3a>¶
歸徧戒其所知曰人不可以不學吾適魯而名其二¶
諱為笑焉唯不學也(言學則必知諱不見笑也禮/入境而問禁入門而問諱)人¶
之有學也猶木之有枝葉也木有枝葉猶庇䕃人而¶
况君子之學乎¶
董叔將取於范氏(董叔晉大夫也范/氏范宣子之女)叔向曰范氏富¶
盇已乎(言富必驕驕必/陵人已止也)曰欲為繫援焉(欲自繫綴/以為援助)它¶
日董祁愬於范獻子(祁董叔之妻獻子之/妹也范姓祁名也)曰不吾敬¶
也獻子執而紡於庭之槐(紡縣/也)叔向過之曰子盇為¶
我請乎叔向曰求繫既繫矣求援既援矣欲而得之¶
又何請焉¶
<pb:KR2e0001_SBCK_015-3b>¶
趙簡子曰魯孟獻子有鬭臣五人我無一何也(簡子/晉卿)¶
(趙文子之孫景子之子趙鞅志父也孟/獻子魯大夫仲孫蔑也鬬臣扞難之士)叔向曰子不¶
欲也若欲之肸也待交捽可也(此言欲勇/則勇士至)¶
梗陽人有獄將不勝(梗陽魏氏之/邑獄訟也)請納賂於魏獻子¶
獻子將許之(獻子晉正卿魏戊之父魏舒也傳曰梗/陽人有獄魏戊不能㫁以獄上其大宗)¶
(賂以女樂獻子將受之或云大宗即舒/也昭謂大宗訟者之大宗為訟者納賂)閻沒謂叔寛¶
曰與子諫乎(閻沒閻明叔寬女齊之子叔襃也/皆晉大夫傳曰魏戊使二子諫)吾主¶
以不賄聞於諸侯(主獻子也不/賄不貪財也)今以梗陽之賄殃之¶
不可(殃猶/病也)二人朝而不𨓆獻子將食問誰在庭曰閻¶
明叔襃在召之使佐食(佐猶/勸也)比已食三歎既飽獻子¶
<pb:KR2e0001_SBCK_015-4a>¶
問焉曰人有言曰唯食可以忘憂吾子一食之閒而¶
三歎何也同辭對曰吾小人也貪饋之始至懼其不¶
足故歎中食而自咎也曰豈主之食而有不足是以¶
再歎主之既食願以小人之腹為君子之心屬厭而¶
已是以三歎(屬適也厭飽也已止也/適小飽足則自節止)獻子曰善乃辭¶
梗陽人(善二子善諭而不/逆獻子能覺改也)¶
下邑之役董安于多(下邑晉邑董安于趙簡子家臣/多功也周禮曰戰功曰多魯定)¶
(十三年簡子殺邯鄲大夫趙午午之子稷以邯鄲畔/午荀寅之甥也荀寅士吉射之姻也二人作亂攻趙)¶
(氏之宫簡子奔晉陽晉人/圍之時安于力戰有功也)趙簡子賞之辭(辭不/受也)固賞¶
之對曰方臣之少也進秉筆贊為名命稱於前世義¶
<pb:KR2e0001_SBCK_015-4b>¶
於諸侯(言見稱譽於前世/諸侯以為義也)而主弗志(志識/也)及臣之壯¶
也耆其股肱以從司馬(耆致也司/馬掌兵也)苛慝不産及臣之¶
長也端委韠帶以隨宰人民無二心(端𤣥端委委皃/也鞞韋蔽膝帶)¶
(大帶宰人/宰官也)今臣一旦為狂疾而曰必賞女(言戰鬬為/凶事猶人)¶
(有狂易之疾/相殺傷也)是以狂疾賞也不如亡趨而出乃釋之¶
趙簡子使尹鐸為晉陽(尹鐸簡子家臣晉/陽趙氏邑為治也)請曰以為¶
繭絲乎抑為保鄣乎(繭絲賦税保鄣蔽扞也小/城曰保禮記曰遇入保者)簡子¶
曰保鄣哉尹鐸損其户數(損其户則民/優而税少)簡子誡襄子¶
(襄子簡子之/子無卹也)曰晉國有難而無以尹鐸為少無以晉¶
陽為逺必以為歸(所謂/保鄣)¶
<pb:KR2e0001_SBCK_015-5a>¶
趙簡子使尹鐸為晉陽曰必墮其壘培(墮壞也壘荀/寅士吉射圍)¶
(趙氏所作/壁壘也)吾將往焉若見壘培是見寅與吉射也(壘/墼)¶
(曰/培)尹鐸往而增之(增髙其壘因/以自備也)簡子如晉陽見壘怒¶
(既不墮又增/之故怒也)曰必殺鐸也而後入大夫辭之(辭請/也)不¶
可(可肯/也)曰是昭余讎也(昭明也明我怨/讎以辱我也)郵無正進(無/正)¶
(晉大夫郵/良伯樂)曰昔先主文子少釁於難(文子簡子之祖/趙武也釁猶讎)¶
(也難謂莊姬之/讒趙氏見討)從姬氏於公宫(姬氏莊姬趙朔之妻/文子之母晉景公之)¶
(姫也姬淫於趙嬰嬰兄趙同趙括放之姬/讒同括景公殺之文子從莊姬於公宫)有孝德以¶
出在公族(為公族/大夫也)有恭徳以升在位(在卿/位也)有武徳以¶
羞為正卿(正卿上卿/羞進也)有溫德以成其名譽失趙氏之¶
<pb:KR2e0001_SBCK_015-5b>¶
典刑(典常也/刑法也)而去其師保(在公宫故/無師保也)基於其身以𠑽¶
復其所(基始也始更脩之於/身以能復其先也)及景子長於公宫(景子/文子)¶
(之子簡子之父趙成/也從其王母在公宫)未及教訓而嗣立矣亦能纂脩¶
其身以受先業無謗於國順德以學子(學教/也)擇言以¶
教子擇師保以相子今吾子嗣位有文之典刑有景¶
之教訓重之以師保加之以父兄(同宗之/父兄)子皆䟽之¶
以及此難(荀士/之難)夫尹鐸曰思樂而喜思難而懼人之¶
道也委土可以為師保吾何為不增(言見壘培可以/戒懼足當師保)¶
(何為/不增)是以脩之庶曰可以鑑而鳩趙宗乎(鑑鏡也/鳩安也)若¶
罰之是罰善也罰善必賞惡臣何望矣簡子説曰微¶
<pb:KR2e0001_SBCK_015-6a>¶
子吾幾不為人矣(微無/也)以免難之賞賞尹鐸(免難之/賞軍賞)¶
(也言見戒而懼懼則/有備是為免難也)初伯樂與尹鐸有怨(伯樂無/正字)以¶
其賞如伯樂氏(如之/也)曰子免吾死敢不歸禄(禄所得/賞也)¶
辭曰吾為主圖非為子也怨若怨焉(若如也怨/自如故也)¶
鐵之戰趙簡子曰鄭人擊我吾伏弢衉血鼔音不衰¶
(鐵衞地弢弓衣也晉中行寅范吉射以朝歌畔齊鄭/與之魯哀公二年齊人輸范氏粟鄭罕達駟𢎞送之)¶
(范吉射逆之簡子禦之遇於戚遂戰於鐵鄭人擊簡/子中肩斃于車中伏弢上猶能擊鼔面汚血曰衉)¶
今日之事莫我若也衞莊公為右(莊公衛靈公太子/蒯聵也圖殺少君)¶
(不成奔晉簡子許納/之時為簡子車右)曰吾九上九下擊人盡殪(殪死/也九)¶
(上九下車/以救簡子)今日之事莫我加也郵無正御(無正王良/御御簡子)¶
<pb:KR2e0001_SBCK_015-6b>¶
(也)曰吾兩鞁將絶吾能止之(鞁靷也能止馬/徐行故不絶)今日之¶
事我上之次也(言次/蒯聵)駕而乘材兩鞁皆絶(乘轢也材/横木也)¶
衞莊公禱(禱謂將戰/時請福也)曰曾孫蒯聵以諄趙鞅之故(諄/佐)¶
(昭明也皇大也/也)敢昭吿于皇祖文王(文王康叔之父)烈祖康叔(烈/顯)¶
(言文有文徳也襄公蒯/也)文祖襄公(聵之祖父璽公之考)昭考靈公(昭明也/靈公蒯)¶
(聵之/父)夷請無筋無骨(夷傷也戰鬬不能無傷無/筋無絶筋無骨無折骨也)無面傷¶
(傷於/面也)無敗用(用兵/用也)無隕懼(隕隕/越也)死不敢請(言不敢請/歸之神也)簡子¶
曰志父寄也(志父簡子之後名也春秋書趙鞅入于晉/陽以叛後得反國故改為志父寄寄禱也)¶
趙簡子田于螻(螻晉君/之囿)史黯聞之以犬待于門(史黯/晉大)¶
(夫史墨也時為簡子史/犬田犬也門君囿門也)簡子見之曰何為曰有所得¶
<pb:KR2e0001_SBCK_015-7a>¶
犬欲試之兹囿(兹此/也)簡子曰何為不告對曰君行臣¶
不從不順(言君從法/臣從君也)主將適螻而麓不聞(麓主君苑/囿之官也)¶
(傳曰山林之/木衡麓守之)臣敢煩當日(當日直日也言主將之君/囿不煩麓以告君臣亦不)¶
(敢煩主之直/日以自白也)簡子乃還¶
少室周為趙簡子右(少室周趙簡子臣之/姓名也右戎右也)聞牛談有¶
力(牛談簡/子臣)請與之戲(戱角/力也)弗勝致右焉(致右/於談)簡子許¶
之使少室周為宰(宰家/宰也)曰知賢而讓可以訓矣¶
趙簡子歎曰吾願得范中行之良臣(范吉射/中行寅)史黯侍¶
曰將焉用之簡子曰良臣人之所願也又何問焉對¶
曰臣以為不良故也夫事君者諫過而賞善(諌過匡/救其惡)¶
<pb:KR2e0001_SBCK_015-7b>¶
(賞善將/順其美)薦可而㬱不(薦進也㬱去也傳曰君所謂可/而有不焉臣獻其不以成其可)¶
(君所謂不而有可焉/臣獻其可以去其不)獻能而進賢擇才而薦之朝夕¶
誦善敗而納之道之以文行之以順勤之以力致之¶
以死(死其/難也)聽則進不則𨓆今范中行氏之臣不能匡¶
相其君使至於難(難謂為亂見遂伐君而敗見/討伐也事在魯定公十三年)君出¶
在外(以朝歌畔魯哀/五年又奔齊)又不能定而棄之則何良之為¶
若弗棄則主焉得之夫二子之良將勤營其君使復¶
立於外死而後止何日以來(立於外有爵/土於它國也)若來乃非¶
良臣也簡子曰善吾言實過矣¶
趙簡子問於壯馳兹(壯馳兹晉大/夫蓋吳人也)曰東方之士孰為¶
<pb:KR2e0001_SBCK_015-8a>¶
瘉(瘉賢/也)壯馳兹拜曰敢賀簡子曰未應吾問何賀對¶
曰臣聞之國家之將興也君子自以為不足其亡也¶
若有餘今主任晉國之政而問及小人又求賢人吾¶
是以賀¶
趙簡子歎曰雀入于海為蛤雉入于淮為蜃(小曰蛤/大曰蜃)¶
(皆介物/蚌類也)黿鼉魚鼈莫不能化(化謂蛇成鼈黿石/首成&KR1910;之類也)唯人¶
不能哀夫竇犨侍(竇犨晉/大夫)曰臣聞之君子哀無人(人/賢)¶
(人/也)不哀無賄哀無徳不哀無寵哀名之不令不哀年¶
之不登(登髙/也)夫中行范氏不恤庶難而欲擅晉國今¶
其子孫將耕於齊宗廟之犧為畎畞之勤(純色為犧/諭二子皆)¶
<pb:KR2e0001_SBCK_015-8b>¶
# SB1_0254-017.png
# page missing
<pb:KR2e0001_SBCK_015-8b>¶
很(很很戾/不從人)對曰宵之很在面瑤之很在心心很敗國¶
面很不害瑤之賢於人者五其不逮者一(不仁/也)美鬢¶
長大則賢(鬢髮/穎也)射御足力則賢伎蓺畢給則賢(給足/也)¶
巧文辯惠則賢(巧文巧/於文辭)彊毅果敢則賢如是而甚不¶
仁以其五賢陵人而以不仁行之其誰能待之(待猶/假也)¶
若果立瑤也知宗必滅弗聽知果别族于太史為輔¶
氏(太史掌/氏姓)及知氏之亡唯輔果在(善其/知人)¶
知襄子為室美(襄子知伯瑤/也美麗好也)士茁夕焉(士茁知伯家/臣夕夕往也)¶
知伯曰室美夫對曰美則美矣抑臣亦有懼也知伯¶
曰何懼對曰臣以秉筆事君志有之曰髙山峻原不¶
<pb:KR2e0001_SBCK_015-9a>¶
生草木(志記也峻峭也原陸也言/其髙險不安故不生草木)松柏之地其土不¶
肥(言上茂盛冬夏/有䕃故土不肥)今土木勝臣懼其不安人也(言不/兩興)¶
室成三年而知氏亡(三年知伯與韓魏伐趙襄子圍/晉陽而灌之城不&KR1171;者三版知)¶
(伯行水魏桓子御韓康子驂乘知伯曰吾始知水可/以亡人國也汾水可以灌安邑安邑魏也絳水可以)¶
(灌平陽平陽韓也桓子肘康子康子履桓子之跗趙/襄子夜使張孟私於韓魏韓魏與之合遂滅知伯而)¶
(分其地在/春秋後)¶
還自衞三卿宴于藍臺(還自衞知襄子伐鄭自衛還/也三卿知襄子韓康子魏桓)¶
(子藍臺/地名也)知襄子戲韓康子而侮叚規(康子韓宣子之/曾孫莊子之子)¶
(虎也叚規魏/桓子之相也)知伯國聞之諫(伯國晉大夫/知氏之族)曰主不備¶
難必至矣曰難將由我我不為難誰敢興之對曰¶
<pb:KR2e0001_SBCK_015-9b>¶
異於是(言所聞/與此異)夫郤氏有車轅之難(郤犨與長魚蟜/爭田㼬而梏之)¶
(與其父母妻子同一轅既蟜嬖於/厲公而滅三郤在魯成十七年)趙有孟姬之讒(趙/趙)¶
(同趙括也孟姬趙文子之母莊姬也通於趙嬰兄同/括放之孟姬慙怨讒之於景公景公殺之在魯成八)¶
(欒欒盈也叔祁范宣子之女盈之/年)欒有叔祁之愬(母也與其老州賓通盈患之祁愬)¶
(之於宣子/遂滅欒氏)范中行有函冶之難(函冶范臯夷之邑也/臯夷無寵於范吉射)¶
(而欲為亂於范氏中行寅與范氏相睦故/臯夷謀逐二子卒滅之在魯定十三年)皆主之所¶
知也夏書有之曰一人三失(三失三/失人也)怨豈在明(明箸/也)¶
不見是圖(不見未/形也)周書有之曰怨不在大(或大而/不為怨)亦¶
不在小(禍難或/起小怨)夫君子能勤小物故無大患(物事/也)今¶
主一宴而恥人之君相(君康子/相叚規)又弗備曰不敢興難¶
<pb:KR2e0001_SBCK_015-10a>¶
無乃不可乎夫誰不可喜而誰不可懼蜹蛾蠭䘍皆¶
能害人况君相乎弗聽自是五年乃有晉陽之難(自/藍)¶
(臺之後/五年也)叚規反首難而殺知伯于師(言叚規首為䇿/作難反知伯者)¶
遂滅知氏¶
晉陽之圍(知襄子圍趙襄子於晉陽也魯悼四年知/瑤伐鄭恥襄子襄子怨之知瑤驕泰請地)¶
(於趙趙弗與瑤帥韓魏攻趙襄子/襄子保晉陽三家圍之在春秋後)張談曰先主為重¶
器也為國家之難(張談趙襄子之宰孟談/也重器圭璧鍾鼎之屬)盇姑無愛¶
寶於諸侯乎(欲令行賂/以求助也)襄子曰吾無使也張談曰地¶
也可(地趙襄/子之臣)襄子曰吾不幸有疾不夷於先子(夷平/也疾)¶
(病也言己行有闕/病不及先子也)不徳而賄(言無徳而以/賄求助也)夫地也求¶
<pb:KR2e0001_SBCK_015-10b>¶
飲吾欲(言地求飲食我以/情欲無忠諫也)是養吾疾而干吾祿也(養/長)¶
(也干/求也)吾不與皆斃(皆俱也/斃踣也)襄子出曰吾何走乎從者¶
曰長子近且城厚完(長子晉/别縣也)襄子曰罷民力以完之¶
又斃以守之其誰與我(斃踣也誰與我/誰與我同力也)從者曰邯鄲¶
之倉庫實(邯鄲晉/别縣也)襄子曰浚民之膏澤以實之(浚煎/也讀)¶
(若/濬)又因而殺之其誰與我其晉陽乎先主之所屬也¶
(先主簡子也謂無以尹鐸/為少晉陽為逺必以為歸)尹鐸之所寛也民必龢矣¶
乃走晉陽晉師圍而灌之(晉師三卿之師也/灌引汾水以灌之)沈竈產¶
鼃民無畔意(沈竈縣釡而炊也産鼃/鼃生於竈也鼃蝦蟆也)¶
<pb:KR2e0001_SBCK_015-11a>¶
晉語第十五¶
