# -*- mode: mandoku-view; -*-
#+TITLE: 國語
#+DATE: 2015-09-10 23:24:10.547419
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB02n0041-008國語-卷第八.
<pb:KR2e0001_SBCK_008-1a>¶
晉語第八　國語　韋氏解¶
反自稷桑處五年(自從也從伐東山戰於稷桑而/反也處五年魯僖之四年也)驪&KR0078;¶
謂公曰吾聞申生之謀愈深(謀謀殺公/也愈益也)日吾固告君¶
曰得衆(日往/日也)衆弗利焉能勝翟(衆若不利焉肯/爲用而勝翟乎)今矜¶
翟之善其志益廣(矜大也善/善用衆也)狐突不順故不出(狐突/申生)¶
(之戎御也不順/謂大子不順也)吾聞之申生甚好信而彊(彊彊禦也/信言必行)¶
(失言許衆以/之)又失言於衆矣雖欲有𨓆衆將責焉(取國也𨓆改)¶
(悔/也)言不可食衆不可弭(食僞也/弭止也)是以深謀君若不圖¶
難將至矣公曰吾不忘也抑未有以致罪焉驪&KR0078;告¶
優施曰君旣許我殺大子而立奚齊矣吾難里𠑽柰¶
<pb:KR2e0001_SBCK_008-1b>¶
何優施曰吾來里𠑽一日而已(來謂轉里𠑽之心使/來從已用一日之間)¶
(言其/易也)子爲我具特羊之饗(牲一也凡牲一/爲特二爲牢)吾以從之¶
飲酒我優也言無郵(郵過/也)驪&KR0078;許諾乃具使優施飲¶
里𠑽酒中飲優施起舞謂里𠑽妻曰主孟啗我(大夫/之妻)¶
(稱主從夫稱也孟里𠑽/妻字啗啖也孟或作盇)我敎兹睱豫事君(兹此此里/𠑽也睱間)¶
(也豫/樂也)乃歌曰暇豫之吾吾不如鳥烏(吾讀如魚吾吾/不敢自親之㒵)¶
(言里𠑽欲爲閑樂事君之道反不/敢自親吾吾然其智曾不如鳥烏)人皆集於苑已獨¶
集於枯(集止也苑茂木㒵已里克也喻/人皆與奚齊已獨與申生也)里𠑽笑曰何¶
謂苑何謂枯優施曰其母爲夫人其子爲君可不謂¶
苑乎其母旣死其子又有謗可不謂枯乎枯且有傷¶
<pb:KR2e0001_SBCK_008-2a>¶
(無母諭枯有謗/諭傷傷病也)優施出里𠑽辟奠不飱而&KR2321;(辟去也/奠置也)¶
(熟食/曰飱)夜半召優施曰曩而言戲乎抑有所聞之乎(曩/向)¶
(也而/汝也)曰然君旣許驪&KR0078;殺大子而立奚齊謀旣成矣¶
(成定/也)里𠑽曰吾秉君以殺大子吾不忍(秉執也執君/志以殺大子)¶
(不忍不/忍爲也)通復故交吾不敢(交與大/子交也)中立其免乎優施¶
曰免(中立不阿君/亦不助大子)旦而里𠑽見丕鄭(夜半召優施/旦而見丕鄭)曰¶
夫史蘇之言將及矣優施告我君謀成矣將立奚齊¶
丕鄭曰子謂何(謂優施/何言也)曰吾對以中立丕鄭曰惜也¶
(惜惜其/失言也)不如曰不信以䟽之(曰不信者逆優施以不/然也距之以不然則驪)¶
(&KR0078;意踈不/敢必也)亦固大子以攜之(固固持也攜離也固持/太子以離驪&KR0078;之黨)¶
<pb:KR2e0001_SBCK_008-2b>¶
多爲之故以變其志志少䟽乃可閒也(故謂多作計/術以變易其)¶
(志志少䟽乃可/閒閒亦離也)今子曰中立況固其謀(況益/也)彼有成¶
矣難以得閒里𠑽曰往言不可及(及追/也)且人中心唯¶
無忌之何可敗也(言驪&KR0078;唯無忌憚之心/執之已固何可敗也)子將何如¶
丕鄭曰我無心是故事君者君爲我心制不在我(我/無)¶
(心者不得自在也君/爲我心以君爲心也)里𠑽曰殺君以爲廉(賈侍中云/廉猶利也)¶
(以大子故殺君以自利唐尚書云爲大子殺奚齊不/有其國以爲廉也昭謂是時夫子未廢獻公在位而)¶
(以君爲奚齊非也君獻公也虞御史/云廉&KR0033;也讀若𨷖廉之廉此&KR0003;近之)長廉以驕心因¶
驕以制人家吾不敢(制裁也自大其廉而有驕人之/心因驕以裁制人之父子吾不)¶
(敢不敢/爲也)抑撓志以從君爲廢人以自利也(撓屈也人/謂申生也)¶
<pb:KR2e0001_SBCK_008-3a>¶
利方以求成人吾不能(方道也利得道以求成/大子吾力不能爲也)將伏¶
也(伏隱/也)明日稱疾不朝三旬難乃成(難殺申生&KR0626;/二公子也)驪¶
&KR0078;以君命命申生曰今夕君夢見齊姜必速祠而歸¶
福(齊姜申生母/也福胙肉也)申生許諾乃祭于曲沃歸福于絳(絳/晉)¶
(所都/也)公田驪&KR0078;受福乃寘鴆于酒(寘置也鴆/運日也)置堇于¶
肉(堇烏/頭也)公至召申生獻(獻獻/胙也)公祭之地地墳(將飲先/祭示有)¶
(先也墳/起也)申生恐而出驪&KR0078;與犬肉犬斃(斃死/也)飲小臣¶
酒亦斃(小臣官名掌隂/事隂命閹士也)公命殺杜原款(原款申/生之𫝊)申生¶
奔新城(新城曲沃也新/爲大子城之)杜原款將死使小臣圉告于¶
申生(小臣大子小臣名圉/原款因為告大子也)曰款也不才寡知不敏(敏/達)¶
<pb:KR2e0001_SBCK_008-3b>¶
(也)不能敎導以至于死不能深知君之心度(度尺/寸也)棄¶
寵求廣土而竄伏焉(棄寵令大子棄位也求/廣土奔它國也竄隱也)小心狷¶
介不敢行也(狷者守分有所不爲也言雖知當與申/生俱去恥不能事君而出故不敢行也)¶
是以言至而無所訟之(言讒/言也)故陷於大難乃逮于讒¶
(逮及/也)然款也不敢愛死唯與讒人均是惡也(讒人驪/姬均同)¶
(不去忠/也)吾聞君子不去情(愛之情)不反讒(反謂覆校/自申理也)讒行¶
身死可也猶有令名焉(有孝/名也)死不遷情彊也(遷易/也)守¶
情&KR0003;父孝也殺身以成志仁也死不忘君敬也(使/有)¶
(遺言屬狐/突是也)孺子勉之死必遺愛死民之思不亦可乎¶
申生許諾(死民之思爲/民所思也)人謂申生曰非子之罪何不¶
<pb:KR2e0001_SBCK_008-4a>¶
去乎申生曰不可去而罪釋必歸於君是惡君也(釋/解)¶
(也歸於君惡/歸於君也)章父之惡而笑諸矦吾誰鄕而入(笑諸/矦諸)¶
(矦所笑也當趨/鄕誰入誰國也)内困於父母外困於諸矦是重困也¶
棄君去罪是逃死也吾聞之仁不惡君知不重困勇¶
不逃死若罪不釋去而必重去而罪重不知逃死而¶
惡君不仁有罪不死無勇去而厚惡惡不可重死不¶
可避吾將伏以俟命驪&KR0078;見申生而哭之(就曲沃/哭之)曰¶
有父忍之況國人乎(有父忍自殺之/況能愛國人乎)忍父而求好人¶
人孰好之殺父以求利人人孰利之皆民之所惡也¶
難以長生驪&KR0078;𨓆申生乃雉經于新城之廟(雉經頭/搶而縣)¶
<pb:KR2e0001_SBCK_008-4b>¶
(死/也)將死乃使猛足言於狐突曰申生有罪不聽伯氏¶
以至于死(猛足申生臣伯氏狐突字也/不聽謂稷桑之戰不從其言)申生不敢愛¶
其死雖然吾君老矣國家多難伯氏不出柰吾君何¶
伯氏苟出而圖吾君(圖爲之/謀也)申生受賜以至于死雖¶
死何悔是以謚爲共君(謚法旣過能改曰恭/國人告公以此謚也)驪&KR0078;旣¶
殺太子申生又&KR0626;二公子曰重耳夷吾與知共君之¶
事(言與知其/逆謀也)公令奄楚刺重耳重耳逃于翟(奄奄士/也楚謂)¶
(伯楚寺人披之字於文公/時爲勃鞮翟北翟隗姓也)令賈華刺夷吾夷吾逃于¶
梁(賈華晉大夫梁嬴姓之國伯爵也唐尚書云晉滅/以爲邑非也是時梁尚存至魯僖十九年秦取之)¶
盡逐羣公子(羣公子獻公之庶孽及先君之/支庶也傳曰獻公之子九人)乃立奚¶
<pb:KR2e0001_SBCK_008-5a>¶
齊焉始爲令國無公族焉¶
二十二年公子重耳出亡及柏谷卜適齊楚(獻公二/十二年)¶
(魯僖五年也公使寺人披伐蒲城重/耳自蒲出奔及至也柏谷晉地也)狐偃曰無卜焉¶
(狐偃重耳之舅狐突之子/子犯也無卜不須卜也)夫齊楚道逺而望大不可¶
以困往(望大望諸矦朝貢/不恤亡公子也)道逺難通(通至/也)望大難&KR0709;¶
(難歸/走也)困往多悔困且多悔不可以&KR0709;望(望望其/力也)若以¶
偃之慮其翟乎(可之/翟也)夫翟近晉而不通(不與晉/通也)愚陋¶
而多怨(多怨於/戎翟)&KR0709;之易達不通可以竄惡(竄隱/也)多怨¶
可以共憂今若休憂於翟以觀晉國且以監諸矦之¶
爲其無不成(監視也之爲爲誰動也視/諸矦所爲故無不成也)乃遂之翟處¶
<pb:KR2e0001_SBCK_008-5b>¶
一年公子夷吾亦出奔(處翟一年魯僖之六年公使/賈華伐屈夷吾自屈出奔)¶
曰盇從吾兄竄於翟乎冀芮曰不可(冀芮晉大夫/冀缺之父)後¶
出同&KR0709;不免於罪(同走嫌/同謀也)且夫偕出偕入難(偕俱/也)聚¶
居異情惡(聚共也虞云重耳夷吾情好不同故惡相/近昭謂異情謂各欲求入爲君於義惡也)¶
不若&KR0709;梁梁近於秦秦親吾君吾君老矣(秦穆夫人/獻公之女)¶
(故親吾/君也)子往驪&KR0078;懼必援於秦以吾存也(以吾存者/以吾在梁)¶
(依秦/也)且必告悔告悔是吾免也(免免/罪也)乃遂之梁居二¶
年驪&KR0078;使奄楚以環釋言(居梁二年魯僖之七年環/玉環環還也釋言以言自)¶
(解释/也)四年復爲君(居梁四年魯僖之九年也/是歲獻公卒秦伯納之)¶
虢公夢在廟(虢公王季之子文王之弟虢/仲之後虢公醜也廟宗廟也)有神人面¶
<pb:KR2e0001_SBCK_008-6a>¶
白毛虎爪執鉞立於西阿(西阿西/榮也)公懼而走神曰無¶
走帝命曰使晉襲于爾門(帝天也/襲入也)公拜稽首覺召史¶
嚚占之(史嚚虢/大史也)對曰如君之言則蓐收也(蓐收西方/白虎金正)¶
(之官也傳曰少皥氏/有子曰該爲蓐收)天之刑神也(刑殺之/神也)天事官成¶
(官成禍福各/以官象成也)公使囚之且使國人賀夢(欲轉吉之/故使賀也)舟¶
之僑告其諸族(舟之僑/虢大夫)曰衆謂虢亡不乆吾乃今知¶
之(以其/賀夢)君不度而賀大國之襲於己何瘳(度揆也大/國晉也廖)¶
(猶損也言君不揆度神意/而令賀之何損於禍也)吾聞之曰大國道小國襲¶
焉曰服(襲入/也)小國敖大國襲焉曰誅(敖慢/也)民疾君之¶
侈也是以遂於逆命(逆命距違/君命也)今嘉其夢侈必展(展/申)¶
<pb:KR2e0001_SBCK_008-6b>¶
(也)是天奪之鑒而益其疾(鑒鏡也鏡所/以自省察)民疾其態天¶
又誑之(誑猶/惑也)大國來誅出令而逆(逆謂令國/人賀夢)宗國旣¶
卑諸矦逺已(宗國公族也/逺踈外也)内外無親其誰云救之(云/言)¶
(行去/也)吾不忍俟也將行(也)以其族適晉六年虢乃亡¶
(適晉在魯閔二年/後六年魯僖五年)¶
伐虢之役師出於虞(魯僖五年獻公/伐虢假道於虞)宫之竒諫而不¶
聽(宫之竒虞大夫諫虞公/勿假晉道虞公不聽)出謂其子曰虞將亡矣唯¶
忠信者能留外宼而不害(留外寇謂舍/晉軍於國也)除闇以應外¶
謂之忠(除去也去已闇昧之心以/應外謂之忠忠謂恕也)定身以行事謂之¶
信(定安也行事以安/定其身謂之信)今君施其所惡於人闇不除矣¶
<pb:KR2e0001_SBCK_008-7a>¶
(己之所惡而以施人/謂假晉道以伐虢也)以賄滅親身不定矣(賄財也謂/虞受晉屈)¶
(産之乗垂棘之璧假之道也親謂/虢也虞大王之後虢王季之胄)夫國非忠不立非¶
信不固旣不忠信而留外宼宼知其釁而歸圖焉(釁/𨻶)¶
(也圗/謀也)已自拔其本矣何以能乆(本謂/忠信)吾不去懼及焉¶
以其孥適西山(孥妻子也西/山國之西界)三月虞乃亡(晉滅/之也)¶
獻公問於十偃(十偃晉掌十/大夫郭偃也)曰攻虢何月也(宜用/何月)對¶
曰童謠有之(童童子徒/歌曰謠)曰丙之晨龍㞑伏辰(丙丙子/晨蚤朝)¶
(也龍㞑㞑星也伏隠也辰日月之交㑹也魯僖五年/冬周十二月夏十月丙子朔之朝日在㞑月在天策)¶
(也伏辰辰在龍/㞑隱而未見也)均服振振取虢之旂(均同也戎服君/臣同振振威武)¶
(也交龍/曰旂)鶉之賁賁天策焞焞火中成軍虢公其奔(鶉/鶉)¶
<pb:KR2e0001_SBCK_008-7b>¶
# SB1_0252-141.png
# page missing
<pb:KR2e0001_SBCK_008-7b>¶
(也三會乗車之會三也/存三亡國魯衞邢也&KR0680;)是以北伐山戎南伐楚西爲¶
此㑹也譬之如室旣鎭其甍矣又何加焉(甍棟也又/何加諭已)¶
(成/也)吾聞之惠難徧也施難報也不徧不報卒於怨讎¶
夫齊矦將施惠如出責(如出責望/其報也)是之不果奉(果𠑽/也奉)¶
(行/也)而暇晉是皇(暇不暇不暇/以晉爲務也)雖後之會將在東矣(東/東)¶
(方也其後會/于淮是也)君無懼焉其有勤也公乃還(無懼於不/會也有勤)¶
(有勤/勞也)宰孔謂其御曰晉矦將死矣景霍以爲城(景大/也大)¶
(霍晉山名也/今在河東彘)而汾河涑澮以爲淵(四者水名/淵池也)戎翟之¶
民實環之(環繞/也)汪是土也(汪大/皃)苟違其違誰能懼之&KR0680;¶
(茍違違去也/其違違道也)今晉矦不量齊德之豐否(豐厚也/否不也)不度¶
<pb:KR2e0001_SBCK_008-8a>¶
諸矦之勢(彊弱/之勢)釋其閉脩(釋舍也閉守/也脩治也)而輕於行道¶
失其心矣(失其心/守也)君子失心鮮不夭昏(夭折也昏/狂荒之疾)是¶
歳也獻公卒八年爲淮之會(八年葵丘後八年也&KR0074;/公復會諸矦於淮在魯)¶
(僖十六年傳曰會于/淮謀鄫且東略也)&KR0074;公在殯宋人伐之(魯僖十七/年冬齊&KR0074;)¶
(公卒五子爭立大子奔宋宋/襄公伐齊納之是爲孝公也)¶
二十六年獻公卒(獻公二十六/年魯僖九年)里𠑽將殺奚齊先告¶
荀息曰三公子之徒將殺孺子子將如何(荀息奚齊/之傅三公)¶
(子申生重耳/夷吾徒黨也)荀息曰死吾君(死畜吾/君也)而殺其孤吾有¶
死而已吾蔑從之矣(蔑無/也)里𠑽曰子死孺子立死不¶
亦可乎子死孺子廢焉用死哉荀息曰昔君問臣事¶
<pb:KR2e0001_SBCK_008-8b>¶
君於我我對以忠貞君曰何謂也我對曰可以利公¶
室力有所能無不爲忠也葬死者養生者死人復生¶
不悔(得其所任/故不悔也)生人不愧貞也吾言旣往矣(往行/也)豈¶
能欲行吾言而又愛吾身乎雖死焉辟之(焉得/辟之)里𠑽¶
告丕鄭曰三公子之徒將殺孺子子將何如丕鄭曰¶
荀息謂何(荀息/何言)對曰荀息曰死之丕鄭曰子勉之夫¶
二國士之所圖無不遂也(二國士里𠑽荀/息也遂行也)我爲子行¶
之(助行其事謂使/翟援秦之屬也)子帥七輿大夫以待我(七輿申生/下軍大夫)¶
(也左行共華右行賈華叔堅騅歂/纍虎特宫山祁也待我待我應之)我使翟以動之援¶
秦以搖之(重耳在翟故欲告翟又結援於/秦以搖動晉國敗奚齊之黨也)立其薄者¶
<pb:KR2e0001_SBCK_008-9a>¶
可以得重賂(結秦翟之援以立二公子/恩薄者可以得重賂也)厚者可使無¶
入(於己厚者可使二/公子不得入立)國誰之國也(言晉可/專也)里𠑽曰不¶
可𠑽聞之夫義者利之足也(有義然後利立/故曰利之足也)貪者怨¶
之本也(貪則專利/故人怨之)廢義則利不立(無足故/不立)厚貪則怨¶
生夫孺子豈獲罪於民將以驪&KR0078;之惑蠱君而誣國¶
人(蠱化也/誣罔也)讒羣公子而奪之利使君迷亂信而亡之¶
(信&KR0078;之言/使皆奔亡)殺無罪以爲諸矦笑(無罪謂/申生也)使百姓莫不¶
有藏惡於其心中(人懷/悖逆)恐其如壅大川潰而不可救¶
禦也(禦止/也)是故將殺奚齊而立公子之在外者以定¶
民弭憂於諸矦且爲援(弭止也言諸矦義/已則得以爲援也)庶幾曰諸¶
<pb:KR2e0001_SBCK_008-9b>¶
矦義而撫之百姓欣而奉之國可以固(固安/也)今殺君¶
而賴其富(賴利/也)貪且反義貪則民怨反義則富不爲¶
賴(不義而富必/危故不爲利)賴富而民怨亂國而身殆懼爲諸矦¶
載(載見於書/爲後戒也)不可常也丕鄭許諾於是殺奚齊卓子¶
及驪&KR0078;而請君于秦旣殺奚齊荀息將死之人曰不¶
如立其弟而輔之荀息立卓子里𠑽又殺卓子荀息¶
死之君子曰不食其言矣(食僞/也)旣殺奚齊卓子里𠑽¶
及丕鄭使屠岸夷(屠岸夷/晉大夫)告公子重耳於翟曰國亂¶
民擾得國在亂治民在擾(非亂何入非擾何安/亦言勞民易爲治也)子盇¶
入乎吾請爲子鉥(鉥導/也)重耳告舅犯曰里𠑽欲納我¶
<pb:KR2e0001_SBCK_008-10a>¶
舅犯曰不可夫堅樹在始(樹木也始/根本也)始不固本終必¶
槁落夫長國者唯知哀樂喜怒之節是以導民(長君/也導)¶
(訓/也)不哀喪而求國難因亂以入殆以喪得國則必樂¶
喪(樂喪以/喪爲樂)樂喪必哀生因亂以入則必喜亂喜亂必¶
怠德(怠懈/也)是哀樂喜怒之節易也(易反/也)何以導民民¶
不我導誰長(不我導不從我/訓也長君之也)重耳曰非喪誰代非亂¶
誰納我舅犯曰偃也聞之(偃子犯名爲重/耳舅故曰舅犯)喪亂有小¶
大大喪大亂之剡也不可犯也(剡鋒/也)父母死爲大喪¶
讒在兄弟爲大亂今適當之是故難公子重耳出見¶
使者曰子惠顧亡人重耳父生不得供備洒埽之臣¶
<pb:KR2e0001_SBCK_008-10b>¶
(洒灑/也)死又不敢莅喪以重其罪且辱大夫敢辭(莅臨/也)¶
夫固國者在親衆而善鄰(固定也親衆愛士民/也善鄰善鄰國也)在因¶
民而順之(因民所愛而立/之爲順民也)茍衆所利鄰國之所立大¶
夫其從之重耳不敢違吕甥及郤稱亦使蒲城午(吕/甥)¶
(郤稱夷吾之徒也/蒲城午晉大夫)告公子夷吾于梁曰子厚賂秦人¶
以求入吾主子(主子爲子/内主也)夷吾告冀芮曰吕甥欲納¶
我(冀芮晉大夫郤豹/子從夷吾故告也)冀芮曰子勉之國亂民擾大夫¶
無常不可失也(無常無/常心也)非亂何入非危何安(亂有所/代危得)¶
(安/之)幸茍君之子唯其索之(索求也所/在以求之)方亂以擾孰適¶
禦我大夫無常茍衆所置孰能勿從子盇盡國以賂¶
<pb:KR2e0001_SBCK_008-11a>¶
# SB1_0252-149.png
# page missing
<pb:KR2e0001_SBCK_008-12a>¶
降衷(衷善/也)罪人𠑽伏其辜(罪人驪/&KR0078;也)羣臣莫敢寧處將待¶
君命(待君命/所立也)君若惠顧社稷不忘先君之好辱收其¶
逋遷裔胄而建立之(逋亡也遷徙/也胄後也)以主其祭祀且塡¶
撫其國家及其民人雖四鄰諸矦之聞之也其誰不¶
儆懼於君之威而欣喜於君之德終君之重愛受君¶
之重況而羣臣受其大德(君謂獻公/也況賜也)晉國其誰非君¶
之羣隷臣也(隷役/也)秦穆公許諾反使者(反報/也)乃召大¶
夫子明及公孫枝(子明秦大夫百里孟明視/公孫枝秦公孫子桑也)曰夫晉¶
國之亂吾誰使先(當先/立誰)若夫二公子而立之(若之也/使之二)¶
(公子擇/所立也)以爲朝夕之急(言晉無君朝/夕之急也)大夫子明曰君¶
<pb:KR2e0001_SBCK_008-12b>¶
使縶也(縶秦公子/子顯也)縶敏且知禮敬以知微敏能竄謀¶
(竄微/也)知禮可使敬不隊命(隊失/也)微知可否(微密故/知可否)君¶
其使之乃使公子縶弔公子重耳于翟曰寡君使縶¶
弔公子之憂又重之以喪(奔亡之憂加/之以喪親也)寡人聞之得¶
國常於喪失國常於喪(若齊&KR0074;公以喪得國/子糾以喪失之是也)時不可¶
失喪不可久公子其圖之重耳告舅犯舅犯曰不可¶
亡人無親信仁以爲親(亡人無親者被不孝之名棄/親而亡也當信行仁道然後)¶
(有/親)是故置之者不殆(置立也/殆危也)父死在堂而求利人孰¶
仁我(人誰以我/爲仁也)人實有之我以徼幸人孰信我(人實/有之)¶
(時多公子非獨已也我從外/徼幸而求之人誰謂我信也)不仁不信將何以長利¶
<pb:KR2e0001_SBCK_008-13a>¶
公子重耳出見使者(使者公/子縶也)曰君惠弔亡臣又重有¶
命(反國/之命)重耳身亡父死不得與於哭泣之位又何敢¶
有它志以辱君義(它志謂/爲君也)再拜不稽首起而哭(易位/而哭)¶
𨓆而不私(不私不/私訪也)公子縶𨓆弔公子夷吾于梁如弔¶
公子重耳之命夷吾告冀芮曰秦人勤我矣(勤助/我也)冀¶
芮曰公子勉之亡人無狷潔狷潔不行(亡人不可以/狷潔狷潔則)¶
(大事/不行)重賂配德(以重賂配/己之德也)公子盡之無愛財人實有¶
之我以徼幸不亦可乎公子夷吾出見使者再拜稽¶
首起而不哭𨓆而私於公子縶曰中大夫里𠑽與我¶
矣(與我助/我也)吾命之以汾陽之田百萬(賈侍中云汾水/名汾陽晉地百)¶
<pb:KR2e0001_SBCK_008-13b>¶
(萬百萬/畞也)嬖大夫丕鄭與我矣吾命之以負葵之田七¶
十萬(負葵晉/地名)君苟輔我蔑天命矣(蔑無也無復天/命在秦而已)吾¶
必遂矣(遂成/也)亡人苟入掃除宗廟定社稷亡人何國¶
之與有(言但得守宗廟社/稷不敢望國土也)君實有郡縣(言君亦自有/郡縣非謂之)¶
(無/也)且入河外列城五(河外河東也列城五東盡虢/略南及華山内及解梁城)豈¶
謂君無有亦爲君之東游津梁之上無有難急也(津/水)¶
(也梁橋也非謂君無有若此地者欲使/君東游津梁之上無有難急故進之耳)亡人之所懷¶
挾纓瓖以望君之塵垢者(挾持也嬰馬纓纕馬帶/言塵垢不敢當盛也)黃¶
金四十鎰白玉之珩六雙(二十兩爲鎰珩佩上飾也/珩形似磬而小詩傳曰上)¶
(有葱珩下/有雙璜)不敢當公子請納之左右(公子公子縶/言左右謙也)公¶
<pb:KR2e0001_SBCK_008-14a>¶
子縶反致命穆公穆公曰吾與公子重耳重耳仁再¶
拜不稽首不没爲後也(没貪/也)起而哭愛其父也𨓆而¶
不私不没於利也(不没不貪/利國家也)公子縶曰君之言過矣¶
君若求置晉君而載之(載成/也)置仁不亦可乎君若求¶
置晉君以成名於天下(成威/名也)則不如置不仁以滑其¶
中(滑亂/也)且可以進𨓆(進𨓆猶/改易也)臣聞之仁有置武有置¶
仁置德武置服(仁置有德/武置服從)是故先置公子夷吾寔爲¶
惠公¶
穆公問冀芮曰公子誰恃於晉對曰臣聞之亡人無¶
黨有黨必有讎(有與爲黨必有與爲/讎言無黨則必無讎)夷吾之少也不¶
<pb:KR2e0001_SBCK_008-14b>¶
好弄戲不過所復(不過/差也)怒不及色(無色/過也)及其長也弗¶
改是故出亡無惡於國而衆安之不然夷吾不佞其¶
誰能恃乎(佞才也言無/恃則恃秦也)君子曰善以微勸¶
晉語第八　國語¶
<pb:KR2e0001_SBCK_008-15a>¶
