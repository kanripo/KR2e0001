# -*- mode: mandoku-view; -*-
#+TITLE: 國語
#+DATE: 2015-09-10 23:24:10.766039
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB02n0041-013國語-卷第十三.
<pb:KR2e0001_SBCK_013-1a>¶
晉語第十三　國語　韋氏解¶
既殺厲公欒武子使知武子彘恭子如周迎悼公(武/子)¶
(欒書也知武子荀罃也彘恭子士魴/也食邑於彘悼公周子也時年十四)庚午大夫逆于¶
清原(清原/晉境)公言於諸大夫曰孤始願不及此(及至/也)孤¶
之及此天也(引天以/自重)抑人之有元君將稟命焉(元善/也稟)¶
(受/也)若稟而棄之是焚穀也(穀所仰/以生也)其稟不材是穀不¶
成也(不材不可用也/不成謂秕也)穀之不成孤之咎也成而焚之¶
二三子之虐也孤欲長處其願出令將不敢不成(不敢/爲秕)¶
(政/也)二三子爲令之不從故求元君而訪焉(訪謀也爲/民不從大)¶
(夫之命故求/善君而謀之)孤之不元廢也其誰怨(廢以不/善見廢)元而以¶
<pb:KR2e0001_SBCK_013-1b>¶
虐奉之二三子之制也(制專/制也)若欲奉元以濟大義將¶
在今日若欲暴虐以離百姓反易民常亦在今日(反/易)¶
(民常下不/事上也)圖之進𨓆願由今日(悼公承篡殺之後嫌/臣下不從故以此約)¶
(厲/焉)大夫對曰君鎮撫羣臣而大庇䕃之無乃不堪君¶
訓而陷於大戮以煩刑史(刑刑官司寇也史/大史掌書法也)辱君之¶
允令(允信/也)敢不承業乃盟而入(承奉也/業事也)辛巳朝于武¶
宫(武宫武/公廟)定百事立百官(議定百事而立其官使主/之謂改其舊時之非者)¶
育門子選賢良(門子大夫適子周禮曰其正室皆謂/之門子育長也長育其材選用賢良)¶
(舊族舊臣之子孫滯賞謂有功/也)興舊族出滯賞(於先君未賞者謂吕相之屬也)畢¶
故刑赦囚繫(故刑若今&KR0013;刑居作者畢之不復作/也囚繫者赦之傳曰宥罪戾是也)宥¶
<pb:KR2e0001_SBCK_013-2a>¶
閒罪薦積德(閒非刑罰之疑者宥赦也/薦進也積德之士進用之)逮鰥寡(逮及/也惠)¶
(及之/也)振廢淹(振起也淹久也謂本賢人/以小罪久見廢起用之)養老幼(養有/常餼)¶
恤孤疾(無父曰孤/疾廢疾也)年過七十者公親見之(謂賢知/事者)稱¶
曰王父王父不敢不承(稱曰王父尊而親之所以盡/其心也故王父不敢不承命)¶
二月乙酉公卽位(先館於外至此乃就宫朝也/傳曰館于伯子同氏是也)使吕¶
宣子佐下軍(宣子吕錡之/子吕相也)曰邲之役吕錡佐知莊子¶
於上軍(上當爲下字之誤也吕錡廚武子也知莊子/荀首也時爲下軍大夫事在魯宣十二年唐)¶
(尚書云荀首時/將上軍誤矣)𫉬楚公子穀臣與連尹襄老以免子¶
羽(連尹楚官名子羽知莊子之子罃之字也邲之戰/楚人囚知罃莊子以其族反之廚武子御莊子射)¶
(襄老𫉬之遂載其尸射公子穀臣囚之以二者歸魯/成三年晉人歸楚穀臣與襄老之尸以求知罃楚人)¶
<pb:KR2e0001_SBCK_013-2b>¶
(許之故曰/以免子羽)鄢之役親䠶楚王而敗楚師(魯成公十六/年晉楚戰于)¶
(鄢陵吕錡射楚恭王中目楚師/敗楚養由基射吕錡中項而死)以定晉國而無後(無/後)¶
(子孫無在/顯位者)其子孫不可不崇也(崇髙/也)使彘恭子將新¶
軍曰武子之季文子之母弟也(季少子也武子士㑹/文子士爕也母弟同)¶
(母弟/也)武子宣法以定晉國至於今是用(宣明也法/執秩之法)文¶
子勤身以定諸矦至於今是賴(定諸矦謂爲軍帥能/使諸矦事晉也賴蒙)¶
(屏藩/也)夫二子之德其可忘乎故以彘季屛其宗(也)使¶
令狐文子佐之(文子魏犨之孫魏顆之/子魏頡也令狐邑名)曰昔𠑽潞之¶
役秦來圖敗晉功魏顆以其身卻𨓆秦師于輔氏親¶
止杜回其勲銘于景鍾(克勝也魯宣十五年六月癸/卯晉荀林父將滅赤翟潞氏)¶
<pb:KR2e0001_SBCK_013-3a>¶
(七月秦&KR0074;公伐晉次于輔氏欲敗晉功壬午晉景公/治兵以略翟土及洛魏顆敗秦師于輔氏𫉬杜曰輔)¶
(氏晉地杜回秦力士也/勲功也景鍾景公之鍾)至于今不育其子不可不興¶
也(育遂/也)君知士貞子之帥志博聞而宣惠於敎也使¶
爲太傅(貞子晉卿士穆子之子士渥/濁帥循也宣徧也惠順也)知右行辛之能¶
以數宣物定功也使爲司空(右行辛晉大夫賈辛也/數計也宣明也物事也)¶
(能以計數明事定功故使爲司空司空/掌&KR0022;事謂建都邑起宫室經封洫之屬)知欒糾之能¶
御以和於政也使爲戎御(欒糾晉大夫卞糾也政/軍政戎御御公戎車也)知¶
荀賓之有力而不暴也使爲戎右(荀賓晉大夫戎右/公戎車之右有力)¶
(而不暴故/可親近之)欒伯請公族大夫(欒伯欒武子公族大夫/掌公族與卿之子弟)¶
公曰荀家惇惠(荀家晉/大夫)荀禬文敏(荀禬荀/家之族)黶也果敢¶
<pb:KR2e0001_SBCK_013-3b>¶
(黶欒書之/子&KR0074;子也)無忌鎮靖(無忌韓厥之子公族穆/子也鎮重也靖安也)使兹四¶
人者爲之(兹此/也)夫膏粱之性難正也(膏肉之肥者粱/食之精者言食)¶
(肥美者率多驕/放其性難正也)故使惇惠者教之(教之/道蓺)使文敏者道¶
之(道其/志也)使果敢者諗之(諗告也告/得失也)使鎮靖者脩之(脩/治)¶
(其氣/性)惇惠者敎之則徧而不倦(倦懈/也)文敏者道之則¶
婉而入(婉順/也)果敢者諗之則過不隱鎮靖者脩之則¶
壹(壹均/一也)使兹四人者爲公族大夫公知祁奚之果而¶
不淫也使爲元尉(祁奚晉大夫髙梁伯之/子也元尉中軍尉也)知羊舌職¶
之聦敏肅給也使佐之(羊舌職晉羊舌大夫之子/敏達也肅敬也給足也)知¶
魏絳之勇而不亂也使爲元司馬(魏絳魏犨之子莊/子也元司馬中軍)¶
<pb:KR2e0001_SBCK_013-4a>¶
(司馬/也)知張老之知而不詐也使爲元𠊱(張老晉大夫/張孟也元𠊱)¶
(中軍𠊱/奄也)知鐸遏宼之恭敬而信彊也使爲輿尉(遏宼/晉大)¶
(夫輿尉上/軍尉也)知藉偃之惇率舊職而共給也使爲輿司¶
馬(藉偃晉大夫藉季之子藉/游也輿司馬上軍司馬也)知程鄭端而不淫且好¶
諫而不隱也使爲贊僕(程鄭晉大夫荀驩之曾孫程/季之子端正也淫邪也贊僕)¶
(乗馬御也/六騶屬焉)始合諸矦於虚朾以救宋(虚朾宋地宋魚/石叛宋而之楚)¶
(楚伐宋取彭城以封之故悼公/合諸矦以救宋在魯成十八年)使張老延君譽于四¶
方且觀道逆者(延陳也陳君之稱譽於四方且/觀察諸矦之有道德與逆亂者)吕宣¶
子卒(宣子/吕相)公以趙文子爲文也(文子趙武也/文有文德)而能恤¶
大事使佐新軍(&KR0003;云新軍中軍也昭謂/時但言新軍新軍無中)三年公始合¶
<pb:KR2e0001_SBCK_013-4b>¶
諸矦(悼公三年魯襄之二年也悼公元年始合諸矦/于虚朾此復言始合者謂四年將會于雞丘於)¶
(此始/命之)四年諸矦會於雞丘(雞丘雞澤在/魯襄三年)於是乎布令¶
結援脩好申盟而還(令謂朝聘之數同好惡/救灾患之屬申尋也)令狐文¶
子卒(文子/魏頡)公乃以魏絳爲不犯(不犯不可犯/以非法也)使佐新¶
軍(傳曰魏絳多功以趙武爲賢而爲/之佐然則讓武使爲將而絳佐之)使張老爲司馬¶
(代魏/絳也)使范獻子爲𠊱奄(代張老𠊱奄元𠊱也獻子/范文子之族昆弟士富也)公¶
譽達於戎(戎諸戎無/終子之屬)五年諸戎來請服使魏莊子盟¶
之於是乎始復伯(莊子魏絳也繼文/公後故曰復覇)¶
四年會諸矦於雞丘(述上/㑹時)魏絳爲中軍司馬公子&KR0045;¶
干亂行於曲梁(揚干悼公之弟行/行列也曲梁晉地)魏絳斬其僕(僕御/也)¶
<pb:KR2e0001_SBCK_013-5a>¶
公謂羊舌赤(赤羊舌職之子/銅鞮伯華也)曰寡人屬諸矦(屬會/也)魏¶
絳戮寡人之弟爲我勿失(戮辱也爲我/執之勿失也)赤對曰臣聞¶
絳之志有事不避難有罪不避刑其將來辭(辭陳其/辭狀也)¶
言終魏絳至授僕人書而伏劒(僕人掌傳命聞/公怒欲自殺)士魴¶
張老交止之(交夾/也)僕人授公公讀書曰臣誅於&KR0045;干¶
不忘其死(誅責/也)日君乏使使臣狃中軍之司馬(日前/日也)¶
(狃正/也)臣聞師衆以順爲武(順順/令也)軍事有死無犯爲敬¶
(有死其事無犯/其令是爲敬命)君合諸矦臣敢不敬(敢不敬/奉其職)君不&KR0003;¶
請死之(請就/死)公跣而出(跣徒/跣也)曰寡人之言兄弟之禮¶
也子之誅軍旅之事也請無重寡人之過反役與之¶
<pb:KR2e0001_SBCK_013-5b>¶
禮食(反役自役反也禮/食公食大夫之禮)令之佐新軍(上章曰以魏絳/爲不犯使佐新)¶
(軍是/也)¶
祁奚辭於軍尉(辭請/老也)公問焉曰孰可(誰可/自代)對曰臣之¶
子午可人有言曰擇臣莫若君擇子莫若父午之少¶
也婉以從令(少穉也/婉順也)游有鄉處有所好學而不戲(不/戲)¶
(弄/也)其壯也彊志而用命(此壯謂未二十時/志識也命父命也)守業而不¶
淫(業所學/事業也)其冠也和安而好敬(冠二/十也)柔惠小物(柔仁/也惠)¶
(愛/也)而鎮定大事(鎮安也言知/思能安定也)有&KR0033;質而無流心(流放/也)¶
非義不變(言從/義也)非上不舉(舉動也放/上而動)若臨大事其可¶
以賢於臣也(大事/軍事)臣請薦所能擇而君比義焉(薦進/也所)¶
<pb:KR2e0001_SBCK_013-6a>¶
(能擇父能擇子也/比比𤣥也義宜也)公使祁午爲軍尉没平公軍無秕¶
政(没終也平公悼公之/子彪也秕以穀諭也)¶
五年無終子嘉父使孟樂因魏莊子納虎豹之皮以¶
龢諸戎(悼公五年魯襄四年無終山戎之國今爲縣/在北平子爵也嘉父名孟樂嘉父之臣莊子)¶
(魏絳也和諸戎諸/戎欲服從於晉也)公曰戎翟無親而好得不若伐之¶
(無親無恩親/好得貪貨財)魏絳曰勞師於戎而失諸華(諸華華夏/也用師於)¶
(戎不得存恤諸矦/諸矦必叛故失之)雖有功猶得獸而失人也安用之¶
且夫戎翟荐處(荐聚/也)貴貨而易土(貴重也/易輕也)與之貨而¶
𫉬其土其利一也邊鄙耕農不儆其利二也戎翟事¶
晉四鄰莫不震動其利三也(震懼/也)君其圖之公&KR0003;故¶
<pb:KR2e0001_SBCK_013-6b>¶
使魏絳撫諸戎於是乎遂伯¶
韓獻子老(韓獻子韓厥也&KR0003;云爲公族大夫老而辭/位昭謂韓厥晉卿也魯成十六年傳曰韓)¶
(厥將下軍十八年晉悼公/即位傳曰韓獻子爲政)使公族穆子受事於朝(穆/子)¶
(厥之子無忌也唐尚書云獻子致仕而用其子爲公/族大夫昭謂悼公元年使無忌爲公族大夫後七年)¶
(獻子告老欲使爲卿有廢疾讓其弟起/公聽之更使掌公族大夫在魯襄七年)辭曰厲公之¶
亂無忌備公族不能死(亂謂見殺公/族同姓也)臣聞之曰無功¶
庸者不敢居髙位(國功曰功/民功曰庸)今無忌知不能匡君使¶
至於難仁不能救勇不能死敢辱君朝以忝韓宗請¶
𨓆也固辭不立悼公聞之曰難雖不能死君而能讓¶
不可不賞也使掌公族大夫(掌主也初爲公族大夫/今使主之以是爲賞)¶
<pb:KR2e0001_SBCK_013-7a>¶
悼公使張老爲卿(&KR0056;佐新/軍也)辭曰臣不如魏絳夫絳之¶
知能治大官(大官/&KR0056;也)其仁可以利公室不忘(不忘利/公室也)其¶
勇不疚於刑(疚病也勇/能斷決也)其學不廢其先人之職若在¶
&KR0056;位外内必平且雞丘之會其官不犯(不犯戮/揚干也)而辭¶
順不可不賞也公五命之固辭乃使爲司馬使魏絳¶
佐新軍(事巳見上欲見張/老之讓故復言之)¶
十二年公伐鄭軍於蕭魚(悼公十二年魯襄十一年/鄭從楚故伐之軍蕭魚鄭)¶
(服/也)鄭伯嘉來納女工妾三十人女樂二八(嘉鄭僖公/子簡公也)¶
(女美女工樂師傳曰賂晉以師悝師觸師蠲是也妾/給使者工妾凡三十人女樂今伎女也八人爲脩備)¶
(八音也或云女工有伎巧者也與傳相違失之矣賈/侍中云妾女樂也下别有女樂二八則賈君所云似)¶
<pb:KR2e0001_SBCK_013-7b>¶
(非/也)歌鍾二肆(歌鐘歌時所奏肆列也凡/縣鐘磬全爲肆半爲堵)及寶鎛(鎛小/鐘也)¶
(寶鄭/所寶)輅車十五乗(輅廣車也車軘車也十五各十五/也傳曰廣車軘車淳十五凡兵車)¶
(百乗淳/偶也)公賜魏絳女樂一八歌鐘一肆曰子敎寡人¶
和戎翟而正諸華於今八年七合諸矦寡人無不得¶
志請與子共樂之(八年和戎翟後八年也七合諸矦/一謂魯襄五年㑹于戚二謂七年)¶
(㑹于鄬三謂八年㑹于邢丘四謂九年同盟于戲五/謂十年㑹于柤六謂十一年㑹于亳城北七謂㑹于)¶
(蕭/魚)魏絳辭曰夫和戎翟臣之幸也(幸幸而/合也)八年七合¶
諸矦君之靈也(靈神/也)二三子之勞也(謂諸/軍帥)臣焉得之¶
(焉得/專之)公曰微子寡人無以待戎無以濟河(微無也濟/河南服鄭)¶
二三子何勞焉子其受之君子曰能志善也(志識/也)¶
<pb:KR2e0001_SBCK_013-8a>¶
悼公與司馬矦升臺而望曰樂夫(司馬矦晉大夫汝/叔齊樂見士民之)¶
(殷富/也)對曰臨下之樂則樂矣德義之樂則未也(善善/爲德)¶
(惡惡/爲義)公曰何謂德義對曰諸矦之爲日在君側(爲行/也)¶
以其善行以其惡戒可謂德義矣公曰孰能對曰羊¶
舌&KR0388;習於春秋(&KR0388;叔嚮之名春秋紀人事之善惡而/目以天時謂之春秋周史之法也時)¶
(孔子未/作春秋)乃召叔嚮使傅太子彪(彪平/公也)¶
晉語第十三國語¶
<pb:KR2e0001_SBCK_013-8b>¶
