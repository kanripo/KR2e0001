# -*- mode: mandoku-view; -*-
#+TITLE: 國語
#+DATE: 2015-09-10 23:24:10.635958
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB02n0041-010國語-卷第十.
<pb:KR2e0001_SBCK_010-1a>¶
晉語第十　國語　韋氏解¶
文公在翟十二年(文公晉獻公庶子重耳也避驪姬/之難魯僖五年歲在大火自蒲奔)¶
(翟至十六年歲在壽/星故在翟十二年)狐偃曰日吾來此也(狐偃文公/舅子犯也)¶
(日往/日也)非以翟爲榮可以成事也(榮樂也成事/成反國之事)吾曰奔¶
而易達(達至/也)困而有資(資財/也)休以擇利可以戾也(休/息)¶
(也戾/定也)今戾乆矣戾乆將底(底止/也)底箸滯淫(箸附也滯/廢也淫乆)¶
(興起/也)誰能興之(也)盇速行乎吾不適齊楚避其遠也¶
蓄力一紀可以遠矣(蓄養也十二年歲/星一周爲一紀)齊矦長矣而¶
欲親晉(齊矦&KR0074;公也長老也是歲/&KR0074;公爲淮之㑹明年而卒)管仲沒矣多讒在¶
側(沒終也讒謂易/牙豎刁之屬)謀而無正衷而思始(無正無正從/也衷中也中)¶
<pb:KR2e0001_SBCK_010-1b>¶
(道思其/初時也)夫必追擇前言求善以終(前言管仲/忠善之言)厭邇逐¶
遠遠人入服不爲郵矣(邇近也逐求/也郵過也)㑹其季年可也¶
(季末也勸使文公適齊/晉&KR0074;公季末之年可也)兹可以親(兹此/也)皆以爲然乃¶
行過五鹿乞食於野人(五鹿衞邑不/見禮故乞食)野人舉塊以與¶
之(塊墣/也)公子怒將鞭之子犯曰天賜也民以土服又¶
何求焉(言民奉土/以服公子)天事必象(必先/有象)十有二年必𫉬此¶
土(後十二年/必得五鹿)二三子志之(志識/也)歲在壽星及鶉尾其¶
有此土乎(歲歲星也自軫十二度至氏四度爲壽星/之次自張十七度至軫十一度爲鶉尾之)¶
(次歲在壽星謂得塊之歲魯僖十六年也後十一年/歲在鶉尾必有此五鹿地也魯僖二十七年歲在鶉)¶
(尾二十八年歲復在壽星晉文公伐衞正月六日戊/申取五鹿周正月夏十一月也正天時以夏■故歲)¶
<pb:KR2e0001_SBCK_010-2a>¶
(在鶉/尾)天以命矣(命告也謂/野人奉塊)復於壽星必𫉬諸矦(歲復/在壽)¶
(星謂魯僖二十八年也是歲四月文公敗楚師於城/濮合諸矦於踐土五月獻俘於王王策命之以爲矦)¶
(伯故得/諸矦)天之道也(天之大數/不過十二)由是始之(由從也從/得塊始)有¶
此其以戊申乎(有此五鹿當/以戊申日也)所以申土也(日以戊申/戊土也申)¶
(申廣土/地也)再拜稽首受而載之(拜天賜受/塊而載之)遂適齊齊矦¶
妻之甚善焉(&KR0074;公以女妻/之遇之甚善)有馬二十乘(四馬爲乗/八十匹也)將¶
死於齊而巳矣曰民生安樂誰知其它&KR0074;公卒(在齊/一年)¶
(而&KR0074;/公卒)孝公卽位(孝公&KR0074;公子昭也卽/位在魯僖十八年)諸矦畔齊子犯¶
知齊之不可以動(動謂求/反國也)而知文公之安齊而有終¶
焉之志也欲行而患之(患文公不/肻去也)與從者謀於桑下¶
<pb:KR2e0001_SBCK_010-2b>¶
(從者趙/衰之屬)蠶妾在焉(在桑/上也)莫知其在也妾告姜氏姜氏¶
殺之(殺之以滅口也時諸矦畔/齊壻又欲去恐孝公怒)而言於公子曰從者¶
將以子行其聞之者吾巳除之矣子必從之不可以¶
貳(貳疑/也)貳無成命(疑則不/成天命)詩云上帝臨女無貳爾心¶
(詩大雅大明之七章也上帝天也女女武/王也言天臨䕶女伐紂必𠑽無有疑心)先王其知¶
之矣貳將可乎(言武王知天命不可/以疑故卒有天下)子去晉難而極¶
於此(極至/也)自子之行晉無寧歲民無成君(成定也謂/奚齊卓子)¶
(殺死惠公無/親内外惡之)天未喪晉無異公子(同生九人/唯重耳在)有晉國¶
者非子而誰子其勉之上帝臨子矣貳必有咎(天予/不取)¶
(故必/有咎)公子曰吾不動矣必死於此姜曰不然周詩曰¶
<pb:KR2e0001_SBCK_010-3a>¶
莘莘征夫每懐靡及(詩小雅皇皇者華之首章也莘/莘衆多也征行也懐私爲每懐)¶
(言臣奉命當念在公/每輒懐私將無所及)夙夜征行不遑啓處猶懼無及¶
(夙蚤也行道也皇暇/也啓跪也處居也)況其順身縱欲懐安將何及矣¶
人不求及其能及乎(求及求/及時也)日月不處人誰𫉬安西¶
方之書有之曰懐與安實疚大事(西方謂周也詩云/誰將西歸又曰西)¶
(方之人皆謂周也/安自安也疚病也)鄭詩云仲可懐也人之多言亦可¶
畏也(詩鄭風將仲子之卒章也仲祭仲也懐思也言/雖欲從心思仲猶能畏人自止見可懐思可畏)¶
(敬仲夷/也)昔管敬仲有言小妾聞之(吾字也)曰畏威如疾民¶
之上也(畏威如畏疾病/此民之上行)從懐如流民之下也(從心所/思如水)¶
(流行此民/之下行)見懐思威民之中也(威畏也見可懐則思/可畏此民之中行)¶
<pb:KR2e0001_SBCK_010-3b>¶
畏威如疾乃能威民(言能畏上/乃能威下)威在民上弗畏有刑¶
(能威民故在人上/不畏威則有刑罪)從懐如流去威遠矣故謂之下(去/威)¶
(遠言不能/威民也)其在辟也吾從中也(辟罪也弗畏有刑故/云罪髙不在上下欲)¶
(避罪故/從中也)鄭詩之言吾其從之(從其畏人/之多言也)此大夫管仲¶
之所以紀綱齊國禆輔先君而成霸者也子而棄之¶
不亦難乎(裨補/也)齊國之政敗矣晉之無道乆矣從者¶
之謀忠矣時日及矣公子幾矣(幾近也言重耳得/國年時日月近也)君¶
國可以濟百姓而釋之者非人也(濟成也/釋置也)敗不可處¶
(敗謂/齊也)時不可失忠不可棄懐不可從子必速行吾聞¶
晉之始封也(始封謂/唐叔虞)歲在大火閼伯之星也實紀商¶
<pb:KR2e0001_SBCK_010-4a>¶
人(商殷也自氐五度至尾九度爲大火之次閼伯陶/唐氏之火正居於商丘祀大火死以配食相土因)¶
(之故商主大火實/紀商之吉凶也)商之饗國三十一王(自湯/至紂)瞽史之¶
記曰唐叔之世將如商數(瞽史知/天道者)今未半也(自唐叔/至惠公)¶
(十四世故/曰未半)亂不長世(不長世亂當/有平時也)公子唯子子必有¶
晉若何懐安公子弗聽姜與子犯謀醉而載之以行¶
醒以戈逐子犯曰若無所濟吾食舅氏之肉其知厭¶
乎舅犯走且對曰若無所濟余未知死所誰能與豺¶
狼爭食(戰死原野公子將走不暇/豈能復與豺狼爭食我乎)若𠑽有成公子無¶
亦晉之柔嘉是以甘食(無亦不亦也柔/脆也嘉美也)偃之肉腥臊¶
將焉用之遂行過衞衞文公有邢翟之虞不能禮焉¶
<pb:KR2e0001_SBCK_010-4b>¶
(衞文公宣公之孫昭伯頑之子燬也虞備也是嵗魯/僖十八年冬邢人翟人伐衞圍菟圃文公師于訾婁)¶
(以𨓆之故/不能禮焉)甯莊子言於公(莊子衞正卿穆仲/靜之子也甯速也)曰夫禮¶
國之紀也親民之結也(君親其親所以結/民心使相親也)善德之建¶
也(建立也言能善/善所以立德也)國無紀不可以終民無結不可以¶
固德無建不可以立此三者君之所愼也今君棄之¶
無乃不可乎晉公子善人也而衞親也君不禮焉棄¶
三德矣(晉祖唐叔武王之子衞祖康叔文王之/子故曰親三德謂禮賔親親善善也)臣故¶
云君其圖之康叔文之昭也唐叔武之穆也(自祖以/下一昭)¶
(一穆故康叔爲文/昭唐叔爲武穆)周之大功在武(謂始伐紂/定天下也)天胙將¶
在武族(族嗣/也)茍姬未絶周室而俾守天聚者必武族¶
<pb:KR2e0001_SBCK_010-5a>¶
也(聚財/衆也)武族唯晉實昌晉㣧公子實德晉仍無道(仍/重)¶
(也)天胙有德晉之守祀必公子也若復而脩其德鎮¶
撫其民必𫉬諸矦以討無禮君弗蚤圖衞而在討小¶
人是懼敢不盡心公弗聽自衞過曹曹共公亦不禮¶
焉(共公曹昭公之/子曹伯襄也)聞其骿脅欲觀其狀(骿幷/榦也)止其舍¶
諜其將浴設微薄而觀之(諜候也微蔽/也薄迫也)僖負羇之妻¶
言於負羇(負羇曹/大夫)曰吾觀晉公子賢人也其從者皆¶
國相也以相一人必得晉國得晉國而討無禮曹其¶
首誅也子盇蚤自貳焉(貳猶/别也)僖負羇餽飱寘璧焉(孰/食)¶
(曰飱寘置也/置璧於飱下)公子受飱反璧負羇言於曹伯曰夫晉¶
<pb:KR2e0001_SBCK_010-5b>¶
<pb:KR2e0001_SBCK_010-5b>¶
失此二者是不禮賔不憐窮也守天之聚將施於宜¶
宜而不施聚必有闕(宜義也/闕缺也)玉帛酒食猶糞土也愛¶
糞土以毀三常(三常政之榦禮/之宗國之常也)失位而闕聚是之不¶
難無乃不可乎君其圖之公弗聽公子過宋(自曹/適宋)與¶
司馬公孫固相善(固宋莊公之孫大司/馬固也相善相說好)公孫固言於¶
襄公曰晉公子亡長㓜矣(襄公宋&KR0074;公子兹父/也長㓜從㓜至長也)而好¶
善不厭父事狐偃師事趙衰而長事賈它(長兄/事之)狐偃¶
其舅也而惠以有謀趙衰其先君之戎御趙氏之弟¶
也而文以忠貞(趙衰晉卿公明之少子成子衰也先/君獻公戎御御戎車也傳曰趙夙御)¶
(賈它狐偃之子狐射/戎)賈它公族也而多識以恭敬(姑大師賈季也公族)¶
<pb:KR2e0001_SBCK_010-6a>¶
(&KR0078;姓也食邑/於賈字季)此三人者實左右之公子居則下之動¶
則咨焉成㓜而不倦(成㓜自㓜/至成人也)殆有禮矣樹於有禮¶
必有艾(樹種也/艾報也)商頌曰湯降不遲聖敬日躋(長𤼵之/三章也)¶
(降下也躋升也言湯之尊賢下士/甚疾故其聖敬之道日升聞於天)降有禮之謂也(降/巳)¶
(於有/禮也)君其圖之襄公從之贈以馬二十乗公子過鄭¶
鄭文公亦不禮焉(文公鄭厲/公之子)叔詹諌曰臣聞之(叔詹/鄭大)¶
(有天天/夫)親有天(所啟也)用前訓(前訓先/君之敎)禮兄弟資窮困(資/稟)¶
(啟闓/也)天所福也今晉公子有三胙焉天將啓之(也)同¶
姓不婚惡不殖也(殖蕃/也)狐氏出自唐叔(狐氏重耳外/家也出自唐)¶
(叔與晉同祖唐叔/之後别在犬戎者)狐&KR0078;伯行之子也實生重耳(伯行/狐■)¶
<pb:KR2e0001_SBCK_010-6b>¶
(子/空)成而儁才離違而得所(言成人而有儁才也違去/也離禍去國舉動得所)¶
乆約而無釁一也(釁瑕/也)同出九人唯重耳在(同出同/父也)¶
離外之患而晉國不靖二也(靖治/也)晉矦日載其怨外¶
内棄之(載成/也)重耳日載其德狐趙謀之三也在周頌¶
曰天作髙山大王荒之(天作之首章也作生也髙山/岐山也荒大也言天生此髙)¶
(山使興雲雨大王/則秩祀而尊大之)荒大之也大天所作可謂親有天¶
矣晉鄭兄弟也吾先君武公與晉文矦勠力一心股¶
肱周室夾輔平王(武公鄭&KR0074;公之子滑突也文矦晉/穆矦之子仇也勠并也一同也)¶
平王勞而德之而賜之盟質曰世相起也(質信也起/扶持也)¶
若親有天𫉬三胙者可謂大天(三胙謂成而儁才晉/國不靖狐趙謀之也)¶
<pb:KR2e0001_SBCK_010-7a>¶
若用前訓文矦之功武公之業可謂前訓(業事也前/訓二國同)¶
(心之/訓)若禮兄弟晉鄭之親王之遺命可謂兄弟(晉鄭/同姓)¶
(王之遺命又使/相起可謂兄弟)若資窮困亡在長幼還軫諸矦可謂¶
窮困(軫車後横木也還軫猶回/車周歷諸國遭離阨困)棄此四者以徼天禍¶
無乃不可乎(徼要也四者有天/前訓兄弟困窮)君其圖之弗聽叔詹¶
曰若不禮焉則請殺之諺曰黍稷無成不能爲榮(稷/梁)¶
(也無成謂死/也榮秀也)黍不爲黍不能蕃廡(爲成也蕃滋/也廡豐也)稷不¶
爲稷不能蕃殖(殖長/也)所生不疑唯德之基(所生謂種/黍得黍種)¶
(稷得稷唯在所樹言禍福亦猶是也若不禮重耳/則當除之不爾則宜厚之如此不疑是爲德基也)公¶
弗聽遂如楚楚成王以周禮享之九獻庭實旅百(成/王)¶
<pb:KR2e0001_SBCK_010-7b>¶
(楚武王之孫文王之子熊頵也九獻上公之享禮也/庭實庭中之陳也百舉成數也周禮上公出入所享)¶
(&KR1776;餼九牢米百有二十筥醯醢百/有一十&KR1805;禾二十車芻薪倍禾)公子欲辭(不敢/當禮)子¶
犯曰天命也君其饗之(天命天使之/也饗食也)亡人而國薦之¶
(薦進也以國君/之禮薦進之)非敵而君設之(非體敵而設/之如人君也)非天誰¶
啓之心旣饗楚子問於公子曰子若𠑽復晉國何以¶
報我公子再拜稽首對曰子女玉帛則君有之(有之/楚自)¶
(多也子女/美女也)羽旄齒革則君地生焉(羽鳥羽也翡翠孔/雀之屬旄旄牛尾)¶
(也齒象牙也革犀/兕皮也皆生於楚)其波及晉國者君之餘也又何以¶
報(波流/也)王曰雖然不榖願聞之(曲禮曰四夷之大國/於境内自稱不榖)¶
對曰若以君之靈(靈神/也)得復晉國晉楚治兵㑹于中¶
<pb:KR2e0001_SBCK_010-8a>¶
原其避君三舍(治兵謂征伐也古者師行三十里而/舍三舍爲九十里司馬法曰進𨓆不)¶
(過三舍/禮也)若不𫉬命(不𫉬楚還/師之命)其左執鞭弭右屬櫜鞬¶
以與君周旋(鞭所以擊馬傳曰雖鞭之長不及馬腹/爾雅曰弓無縁者謂之弭櫜矢房鞬弓)¶
(弢也言以禮避君君不旋乃敢左執弓右/屬手於房以取矢與君周旋相馳逐也)令尹子玉¶
曰請殺晉公子(子玉楚若敖之曾/孫令尹成得臣也)弗殺而反晉國必¶
懼楚師王曰不可楚師之懼我不脩也(我德不/脩也)我之¶
不德殺之何爲天之胙楚誰能懼之楚不可胙冀州¶
之土其無令君乎(晉在/冀州)且晉公子敏而有文(敏達也/文有文)¶
(章/也)約而不謟(在約困之中而/辭不謟屈也)三材傅之天胙之矣(謂/狐)¶
(趙賈三/人也)天之所興誰能禦之子玉曰則請止狐偃(止/謂)¶
<pb:KR2e0001_SBCK_010-8b>¶
(留爲/質也)王曰不可曹詩曰彼已之子不遂其媾郵之也(曹/風)¶
(蜉蝣之三章也媾厚/於其寵也郵過也)夫郵而效之郵又甚焉效郵非¶
義也於是懐公自秦逃歸(懐公子圉也爲質於秦/魯僖二十二年逃歸)秦¶
伯召公子於楚(秦伯穆/公也)楚子厚幣以送公子于秦秦¶
伯歸女五人懐嬴與焉(歸嫁也懐嬴故子圉妻子圉/逃歸立爲懐公故曰懐嬴與)¶
(焉與爲/媵也)公子使奉匜沃盥旣而揮之(婚禮嫡入于室/媵御奉匜盥揮)¶
(灑/也)嬴怒曰秦晉匹也何以卑我(匹敵也/卑賤也)公子懼降服¶
囚命(懼嬴之訴降服徹上服/囚命自囚以聽命也)秦伯見公子曰寡人之¶
適此爲才(適適妃/子也)子圉之辱備嬪嬙焉(辱質於秦時/嬪嬙婦官也)¶
欲以成婚而懼離其惡名非此則無故(言欲以成婚/懼以爲子圉)¶
<pb:KR2e0001_SBCK_010-9a>¶
(妻&KR0178;離其惡名非/有此則無它故)不敢以禮致之歡之故也(不敢以/婚姻正)¶
(禮致之而令與於五/人歡愛此女之故)公子有辱寡人之罪(辱謂降服/也言寡人)¶
(不備禮故令公子卑/之此自寡人之罪)唯命是聽(進𨓆此女/聽公子命)公子欲辭¶
(嫌於骨肉相取已/欲辭讓不敢當也)司空季子曰同姓爲兄弟(季子晉/大夫胥)¶
(臣曰季也後爲司空賈侍中云兄弟婚姻之稱也昭/謂同姓爲兄弟謂同父而生得姓同者乃爲兄弟以)¶
(言惠公重耳其禮不同則子/圉道路之人可以取其女)黄帝之子二十五人其¶
同姓者二人而巳唯青陽與夷鼓皆爲巳姓(其二人/相與同)¶
(德故俱爲己姓青陽/金天氏帝少昊也)青陽方雷氏之甥也夷鼔彤魚¶
氏之甥也(方雷西陵氏之姓也彤魚國名帝繫曰黄/帝取於西陵氏之子曰纍祖實生青陽姊)¶
(妹之子曰甥/聲雷纍聲)其同生而異姓者四母之子别爲十二¶
<pb:KR2e0001_SBCK_010-9b>¶
姓凡黄帝之子二十五宗(唐尚書云繼别爲小宗非/也繼别爲大宗别子之庶)¶
(孫乃爲/小宗耳)其得姓者十四人爲十二姓(得姓以德居官/而賜之姓也謂)¶
(十四人而二人爲姬/二人爲巳故十二姓)姬酉祁巳滕葴任荀僖姞儇依¶
是也唯青陽與倉林氏同于黄帝故皆爲姬姓(二十/五宗)¶
(唯青陽與倉林德及/黄帝同姓爲姬也)同德之難也如是(言德自黄帝/同之難也如)¶
(賈侍中云少典/是)昔少典取于有蟜氏生黄帝炎帝(黄帝炎帝之先)¶
(有蟜諸矦也炎帝神農也虞唐云少典黄帝炎帝之/父昭謂神農三皇也在黄帝前黄帝滅炎帝滅其子)¶
(孫耳明非神農可知也言生者謂二帝本所生出也/内傳髙陽髙辛氏各有才子八人謂其裔子耳賈君)¶
(得/之)黄帝以姬水成炎帝以姜水成(姬姜水名也成謂/所生長以成功也)¶
成而異德故黄帝爲姬炎帝爲姜二帝用師以相濟¶
<pb:KR2e0001_SBCK_010-10a>¶
也異德之故也(濟當爲擠擠滅也傳曰/黄帝戰于阪泉是也)異姓則異德¶
異德則異𩔖異𩔖雖近男女相及以生民也(重耳懐/嬴之舅)¶
(故又言此以勸之也近謂/有屬名也相及相嫁取也)同姓則同德同德則同心¶
同心則同志同志雖逺男女不相及畏黷敬也(畏䙝/黷其)¶
(𩔖/也)黷則生怨怨亂毓灾灾毓滅姓(毓生/也)是故取妻避¶
其同姓畏亂灾也故異德合姓同德合義(合姓合二/姓爲婚姻)¶
(也合義以/德義相親)義以道利(有義則/利隨之)利以阜姓(阜厚/也)姓利相¶
更成而不遷(更續也遷/離散也)乃能攝固保其土房(攝持也/保守也)¶
(房居/也)今子於子圉道路之人也(言德姓/異也)取其所棄以¶
濟大事不亦可乎公子謂子犯曰何如對曰將奪其¶
<pb:KR2e0001_SBCK_010-10b>¶
國何有於妻唯秦所命從也(言將奪其國何辭於妻/&KR0004;奚齊卓子死秦伯欲)¶
(納重耳子犯難之以爲不可今更言此者子圉無道/害重耳使狐突召子犯及其兄毛突不召而殺之故)¶
(重耳子犯/皆怨之)謂子餘曰何如(子餘趙/衰字)對曰禮志有之曰¶
將有請於人必先有入焉(必先有以/自入也)欲人之愛巳也¶
必先愛人欲人之從巳也必先從人無德於人而求¶
用於人罪也(言不先施德於人而求/人爲已用者是罪也)今將婚媾以從¶
秦(重婚曰媾從/從其命也)受好以愛之(受其所好/而親愛之)聽從以德之¶
(使之/德巳)懼其未可也又何疑焉乃歸女而納幣且逆之(歸/女)¶
(納幣更成婚/禮逆親迎也)他日秦伯將饗公子公子使子犯從子¶
犯曰吾不如衰之文也(文文/辭也)請使衰從乃使子餘從¶
<pb:KR2e0001_SBCK_010-11a>¶
秦伯饗公子如饗國君之禮子餘相如賔(詔相重耳/如賔禮也)¶
卒事秦伯謂其大夫曰爲禮而不終恥也(言此爲明/日將復燕)¶
中不勝貌恥也(勝當爲稱中不稱/貌情貌相違也)華而不實恥也(有/華)¶
(色而無/實事)不度而施恥也(不度已力/而施德)施而不濟恥也(濟/成)¶
(五恥之門不閉塞者不/也)恥門不閉不可以封(可以封國爲諸矦也)非此¶
用師則無所矣(非能閉此五恥之/門則用師無所也)二三子敬乎(敬此/五者)¶
明日燕秦伯賦采叔(采叔三章屬小雅王賜諸矦命/服之樂也其首章曰君子來朝)¶
(何錫予之雖無/予之路車乘馬)子餘使公子降拜(降下/堂也)秦伯降辭子¶
餘曰君以天子之命服命重耳重耳敢有安志敢不¶
降拜成拜卒登子餘使公子賦黍苗(黍苗亦小雅道/邵伯述職勞來)¶
<pb:KR2e0001_SBCK_010-11b>¶
<pb:KR2e0001_SBCK_010-11b>¶
河水(流水朝宗于海言巳反國當朝事秦/河當作[沔-丏+丐]字相似誤也其詩曰[沔-丏+丐]彼)秦伯賦六¶
月(六月小雅道尹吉甫佐宣王征伐復文武之業其/詩云王于出征以匡王國其二章曰以佐天子其)¶
(三章曰共武之服以定王國此言/重耳爲君必霸諸矦以匡佐天子)子餘使公子降拜¶
秦伯降辭子餘曰君稱所以佐天子匡王國者以命¶
重耳重耳敢有惰心敢不從德(稱舉/也)公子親筮之曰¶
尚有晉國(蓍曰筮尚上也命筮之/辭也禮曰某子尚享之)得貞屯悔豫皆八¶
也(内曰貞外曰悔震下坎上屯坤下震上豫得此兩/卦震在屯爲貞在豫爲悔八謂震兩隂爻在貞在)¶
(悔皆不動故曰皆/八謂爻無爲也)筮史占之皆曰不吉(筮史筮人掌/以三易辨九)¶
(筮之名一夏連山二殷歸藏三周易/以連山歸藏占此兩卦皆言不吉)閉而不通爻無¶
爲也(閉壅也震爲動動遇坎坎爲/險阻閉塞不通無所爲也)司空季子曰吉是¶
<pb:KR2e0001_SBCK_010-12a>¶
在易皆利建矦(建立也以周易占之二卦皆吉也屯/初九曰利建矦豫大象曰利建矦行)¶
(師/吉)不有晉國以輔王室安能建矦我命筮曰尚有晉¶
國筮告我曰利建矦得國之務也吉孰大焉(務猶/趨也)震¶
車也(易坤爲大車震爲動爲雷今云車/者車亦動聲象雷其爲小車乎)坎水也坤土¶
也屯厚也豫樂也車班外内順以訓之(車雷也班徧/也徧外内者)¶
(謂屯之内有震豫之外亦有震坤/順也豫内爲坤屯二與四亦爲坤)泉原以資之(資財/也屯)¶
(三至五豫二至四皆有艮象豫三至五有坎/象艮山坎水水在山上爲泉源流而不竭也)土厚而¶
樂其實不有晉國何以當之(屯豫皆有坤象重坤/故厚豫爲樂當應也)震¶
雷也車也坎勞也水也衆也(易以坤爲衆坎爲水/水亦衆之𩔖故云)主¶
雷與車(内爲/主也)而尚水與衆(坎象皆在上/故尚水與衆)車有震武也¶
<pb:KR2e0001_SBCK_010-12b>¶
(震威也車聲軒/隆象有威武)衆而順文也(坤爲衆爲順爲文象/有文德爲衆所歸)文¶
武具厚之至也故曰屯(屯厚/也)其繇曰元亨利貞勿用¶
有攸往利建矦(繇卦辭也亨通也貞正也攸所也往/之也小人勿用有所之君子則利建)¶
(矦行/師)主震雷長也故曰元(内爲主震爲長男爲雷雷/爲諸矦故曰元元善之長)¶
(嘉善也衆順服善故/也)衆而順嘉也故曰亨(曰亨亨嘉之㑹也)内有震¶
雷故利貞(屯内有震賈侍中云震以動之利也矦/以正國貞也利義之和也貞事之幹也)車¶
上水下必伯(車震也水坎也車動而上威也水動/而下順也有威而衆從故必伯也)小¶
事不濟壅也故曰勿用有攸往(濟成也小事小人之/事壅震動而遇坎坎)¶
(爲險阻故曰/勿用有所往)一夫之行也(一夫一人也易曰震一索/而得男故曰一夫又曰震)¶
(作足故/爲行也)衆順而有武威故曰利建矦(覆述/上事)坤母也震¶
<pb:KR2e0001_SBCK_010-13a>¶
長男也母老子彊故曰豫(豫樂/也)其繇曰利建矦行師¶
居樂出威之謂也(居樂母在内也出威震在外也/居樂故利建矦出威故利行師)是¶
二者得國之卦也(二者屯/豫也)十月惠公卒十二月秦伯¶
納公子(内傳魯僖二十三年九月晉惠公卒而此云/十月賈侍中以爲閏餘十八閏在十二月後)¶
(魯失閏以閏月爲正月晉以九月爲十月而置閏也/秦伯以十二月始納公子公子以二十四年正月入)¶
(晉桑/泉)及河子犯授公子載璧(載祀也/授還也)曰臣從君還軫¶
巡於天下惡其多矣(廵行/也)臣猶知之而況君乎不忍¶
其死請由此亡(亡奔/也)公子曰所不與舅氏同心者有¶
如河水沈璧以質(如往也質信也言若不與舅氏同/心不濟此河往而死也因沈璧以)¶
(自誓/爲信)董因迎公於河(因晉大夫周太史辛有之後也/傳曰辛有之二子董之晉故晉)¶
<pb:KR2e0001_SBCK_010-13b>¶
(有董/史)公問焉曰吾其濟乎對曰歲在大梁將集天行¶
元年始受實沈之星也(歲在大梁謂魯僖二十三年/歲星在大梁之次也集成也)¶
(行道也言公將成天道也公以辰出晉祖唐叔所以/封也而以參入晉星也元年謂文公即位之年魯僖)¶
(二十四年歲星去大梁在實沈之次受受於大梁也/自胃七度至畢十一度爲大梁自畢十二度至東井)¶
(十五度/曰實沈)實沈之虚晉人是居所以興也(虚次也是居/居其分次所)¶
(主祀也傳曰髙辛氏有子季曰實沈遷于大夏主祀/參唐人是因成王滅唐而封叔虞南有晉水子燮攺)¶
(爲晉矦故/參爲晉星)今君當之無不濟矣(當歲星在實沈/之虚故無不成)君之¶
行也歲在大火大火閼伯之星也是謂大辰(君之行/謂魯僖)¶
(五年重耳出奔時嵗在大火大火大辰也傳/曰髙辛氏有子曰閼伯遷于商丘祀大火)辰以成¶
善后稷是相唐叔以封(成善謂辰爲農祥周先后稷/之所經緯以成善道相視也)¶
<pb:KR2e0001_SBCK_010-14a>¶
(謂視農祥以戒農事封/者唐叔封時歲在大火)瞽史記曰嗣續其祖如穀之¶
滋必有晉國(瞽史記云唐叔之世將如商數今言嗣/續其祖明&KR0208;同也言晉子孫將繼續其)¶
(先祖如穀之蕃/滋故必有晉國)臣筮之得㤗之八(乾下坤上㤗遇泰/無動爻筮爲矦泰)¶
(三至五震爲矦隂爻不動其數皆八/故得泰之八與貞屯悔豫皆八義同)曰是謂天地配¶
亨小往大來(陽下隂升故曰配亨小諭子圉大諭/文公隂在外爲小往陽在内爲大來)今¶
及之矣何不濟之有且以辰出而以參入皆晉祥也¶
(辰大火也參伐也/參在實沈之次)而天之大紀也(所以大紀天時也/傳曰大火爲大辰)¶
(伐亦爲大/辰辰時也)濟且秉成必霸諸矦(秉執/也)子孫賴之君無¶
懼矣公子濟河召令狐曰衰桑泉皆降(三者皆晉邑/召召其長也)¶
晉人懼懐公奔髙梁(髙梁/晉地)吕甥冀芮帥師甲午軍于¶
<pb:KR2e0001_SBCK_010-14b>¶
廬柳(甲午魯僖二十四年二月/六日廬柳晉地軍猶屯也)秦伯使公子縶如師¶
(告曉/吕冀)師𨓆次于郇(郇晉地𨓆/師聽命也)辛丑狐偃及秦晉大夫¶
盟于郇壬寅公入于晉師甲辰秦伯還(秦伯送公子/于河上公入)¶
(而/還)丙午入于曲沃丁未入于絳卽位于武宫戊申剌¶
懐公于髙梁(刺殺/也)¶
初獻公使寺人勃鞮伐公於蒲城(勃鞮寺人披也伐/蒲城在魯僖五年)¶
文公踰垣勃鞮斬其袪(袪袂/也)及入勃鞮求見公辭焉¶
曰驪姬之讒爾射予于屏内(樹謂之屛禮/諸矦内屏)困余于蒲¶
城斬余衣袪又爲惠公從余于渭濵(濵涯也重耳在/翟從翟君獵於)¶
(渭濱勃鞮爲/惠公就殺之)命曰三日若宿而至(命使三日一宿/而至若汝也)若¶
<pb:KR2e0001_SBCK_010-15a>¶
干二命以求殺余(干犯也二命/獻惠之命)余於伯楚屢困何舊¶
怨也(伯楚勃鞮字也屢數也/數見困有何舊怨也)𨓆而思之異日見我對¶
曰吾以君爲巳知之矣故入(知爲君爲臣之/道也入反國也)猶未之¶
知又將出矣(猶未知之將復/失國出&KR0709;也)事君不貳是謂臣好惡¶
不易是謂君(易反/也)君君臣臣是謂明訓(訓教/也)明訓能¶
終民之主也二君之世蒲人翟人余何有焉(當獻惠/之世君)¶
(爲蒲人翟人耳二君之所惡/也於我有何義而不殺君乎)除君之所惡唯力所及¶
何貳之有今君卽位其無蒲翟乎(獨無有所畏惡/如蒲翟者乎)伊¶
尹放太甲而卒以爲明王(太甲湯孫太丁子也不明/而伊尹放之桐宫三年太)¶
(甲攺過伊尹復/之卒爲明王)管仲賊&KR0074;公而卒以爲矦伯(賊謂爲/子糾射)¶
<pb:KR2e0001_SBCK_010-15b>¶
(&KR0074;公/也)乾時之役申孫之矢集于&KR0074;鉤(乾時之戰在魯/莊九年申孫矢)¶
(名鉤帶/鉤也)鉤近於袪而無怨言(近害近也鉤/在腹袪在手)佐相以終¶
　成令名今君之德宇何不寛&KR0073;也(宇覆/也)惡其所好¶
其能乆矣(言已忠臣君所當好而/反惡之能乆爲君乎)君實不能明訓而¶
棄民主(棄爲民/主之道)余辠戾之人也又何患焉(勃鞮閹士/故曰辠戾)¶
(之/人)且不見我君其無悔乎於是吕甥冀芮畏偪悔納¶
公謀作亂(此二子本惠公黨畏/見逼害故謀作亂)將以已丑焚公宫(巳/丑)¶
(魯僖二十四年三月/朔時以爲二月晦)公出救火而遂殺之伯楚知之¶
故求見公公懼遽見之(遽疾/也)曰豈不如女言然是吾¶
惡心也(惡心心惡/謂不恕也)吾請去之伯楚以吕郤之謀告公¶
<pb:KR2e0001_SBCK_010-16a>¶
公懼乗馹自下脫㑹秦伯于王城(馹傳也自從也下/下道也脫㑹遁行)¶
(濳逃之言也王/城秦河上邑)告之亂故及已丑公宫火二子求公¶
不𫉬遂如河上秦伯誘而殺之¶
文公之出也豎頭須守藏者也不從(豎文公内豎里/鳬須也公出不)¶
(從竊藏以逃盡/用以求納公)公入乃求見公辭焉以沐謂謁者曰¶
沐則心覆(謁告也覆反也沐/低頭故言心反也)心覆則圖反宐吾不得¶
見也從者爲羈紲之僕(馬曰羈犬曰紲言/二者臣僕之役也)居者爲社¶
稷之守何必辠居者國君而讎匹夫懼者衆矣謁者¶
以告公遽見之¶
元年春公及夫人嬴氏至自王城(文公元年魯僖二十四/年賈侍中云是月失閏)¶
<pb:KR2e0001_SBCK_010-16b>¶
(以三月爲四月故曰春而不言其月明四月爲春分之月/也嬴氏秦穆公女文嬴也或云夫人辰嬴也傳曰辰嬴賤)¶
(班在九人非夫/人也賈得之)秦伯納衞三千人實紀綱之僕(所以設國/紀綱也爲)¶
(之備衞/僕使)公屬百官賦職任功(屬㑹也賦授也授/職事任有功也)棄責薄¶
歛施舍分寡(棄責除宿責也施施德也/舍舍禁也分寡分少財也)救乏振滯匡困¶
資無(救乏救乏絶也振拯也拯淹滯之士/匡正也正窮困之人資無予無財者)輕關易道通¶
商寛農(輕關輕其稅也易道除盗賊也通商/利商旅也寛農寛其政不奪其時)&KR0791;穡勸分¶
省用足財(茂勉勉稼穡也勸分勸有分無也/省減減國用也足財備凶年也)利器明德¶
以厚民性(利器利器用也明德明德/教也厚民性厚其情性)舉善援能官方定¶
物(方常也物事也立/其常官以定百事)正名育𩔖(正名正上下服位之/名育長也𩔖善也)昭¶
舊族(昭明也舊族舊/臣有功者之族)愛親戚明賢良(明顯/也)尊貴寵(國之/貴臣)¶
<pb:KR2e0001_SBCK_010-17a>¶
(尊寵/之)賞功勞事耇老禮賔旅(旅客/也)友故舊(故舊爲公/子時也)¶
胥籍狐箕欒郤栢先羊舌董韓寔掌近官(十一族晉/之舊姓近)¶
(官朝/廷者)諸姬之良掌其中官(諸姬同姓也/中官内官也)異姓之能掌¶
其遠官(逺官縣/鄙也)公食貢大夫食邑士食田(受公/田也)庶人¶
食力(各由/其力)工商食官(工百工商官賈也周禮府藏皆/有賈人以知物賈食官官稟之)¶
皁隷食職(士臣皁皁臣輿輿臣隷食/職各以其職大小食禄也)官宰食加(官宰/家臣)¶
(也加大夫之家田也論/語曰原憲爲家邑宰)政平民阜財用不匱(阜安/也)¶
冬襄王避昭叔之難居于鄭地汜(文公元年冬也襄/王周惠王之子昭)¶
(叔襄王弟大叔帶也是爲甘昭公故曰昭叔惠王生/襄王以爲大子又娶于陳曰惠后生昭叔惠后將立)¶
(之未及而卒昭叔奔齊襄王復之又通於襄王之后/翟懼王廢隗氏翟人伐周故襄王避之于汜汜地名)¶
<pb:KR2e0001_SBCK_010-17b>¶
使來告難亦使告于秦(王使簡師父告晉/亦使左鄢父告秦)子犯曰民¶
親而未知義也(親親君也未知/義故未和也)君盇納王以教之義¶
(使知尊/上之義)若不納秦將納之則失周矣(失所以/事周也)何以求¶
諸矦(無以爲諸/矦盟主)不能脩身而又不能宗人人將焉依¶
(宗尊/也)繼文之業定武之功(文晉文矦仇也平王東遷/文矦輔之受圭瓉秬鬯武)¶
(重耳之祖武公/稱也始并晉國)啓土安疆於此乎在矣君其務之(在/此)¶
(納王/也)公說乃行賂于草中之戎與麗土之翟以求東¶
道(二邑戎翟/間在晉東)二年春公以二軍下次于陽樊(二軍左/右軍也)¶
(東行曰下/陽樊周邑)右師取昭叔于温殺之于隰城(温隰城皆/周地也昭)¶
(叔通翟后與俱/處温故取殺之)左師迎王于鄭王入于成周遂定之¶
<pb:KR2e0001_SBCK_010-18a>¶
于郟(成周周東都/郟王城也)王饗醴命公胙侑(饗設饗禮也傳/曰戰克而王饗)¶
(饗醴飲醴酒也命加命服也胙賜祭/肉也侑侑幣謂旣食以束帛侑公)公請隧弗許(三/君)¶
(云隧王之塟禮昭謂隧/六隧之地事見周語)曰王章也(章表也所以表明/天子與諸矦異物)¶
不可以二王(國無/二王)無若政何(無以爲/政於下)賜公南陽陽樊¶
温原州陘絺鉏欑茅之田(八邑周之/南陽地)陽人不服(不肻/屬晉)¶
公圍之將殘其民倉葛呼曰(倉葛陽/樊人)君補王闕以順¶
禮也(補王失位之闕/以順爲臣之禮)陽人未狎君德(狎習/也)而未敢承¶
命君將殘之無乃非禮乎陽有夏商之嗣典有周室¶
之師旅(典法也旅衆也言有夏商之後/嗣及其遺法與周室之師衆)樊仲之官守¶
焉(樊仲宣王臣仲山/甫也食采於樊)其非官守則皆王之父兄甥舅¶
<pb:KR2e0001_SBCK_010-18b>¶
也君定王室而殘其姻族民將焉放(放依/也)敢私布之¶
於吏(布陳也吏/軍吏也)唯君圖之公曰君子也乃出陽人(出/降)¶
(原不服/也)又公伐原(故伐之)令以三日之糧三日而原不降¶
公令䟽軍而去之(䟽徹/也)諜出曰原不過一二日矣(諜/間)¶
(候/也)軍吏以告公曰得原而失信何以使人夫信民之¶
所庇也不可失也(庇蔭/也)乃去之及盟門而原請降(盟/門)¶
(原地也請降𨓆/一舍而請降)¶
文公立四年楚成王伐宋(四年魯僖二十七年冬也/宋背楚事晉故楚伐之)¶
公率齊秦伐曹衞以救宋(魯僖二十八年春晉矦㑴/曹伐衞傳曰楚始得曹而)¶
(又伐/宋)宋人使門尹班告急於晉(門尹班/宋大夫)公告大夫曰¶
<pb:KR2e0001_SBCK_010-19a>¶
宋人告急舍之則宋絶(舍不救宋則宋/降楚與我絶也)告楚則不許¶
我(告謂請宋於/楚楚不許我)我欲擊楚齊秦不欲其若之何先軫¶
曰不若使齊秦主楚怨(先軫晉中軍原軫也主楚怨/爲怨主也謂激齊秦使之惡)¶
(使宋置晉/楚)公曰可乎先軫曰使宋舍我而賂齊秦(獨賂齊秦)¶
藉之告楚(藉與齊秦之勢/使請宋於楚)我分曹衞之地以賜宋人¶
楚愛曹衞必不許齊秦(齊秦本與晉俱伐曹衞今晉/分其地楚必不許齊秦之請)¶
齊秦不得其請必屬怨焉(屬結/也)然後用之蔑不欲矣¶
(用用齊秦/也蔑無也)公說是故以曹田衞田賜宋人(衞矦欲與/楚國人不)¶
(欲故出其君以說于晉衞矦出居襄牛/晉矦執曹伯分曹衞之田以𢌿宋人)令尹子玉使¶
宛春來告(宛春楚/大夫)曰請復衞矦而封曹臣亦釋宋之¶
<pb:KR2e0001_SBCK_010-19b>¶
圍(釋解/也)舅犯愠曰子玉無禮哉臣取二君取一必擊¶
之(愠怒也臣子玉也君文公也/二謂復曹衞一謂釋宋圍)先軫曰子與之(與許/也)¶
我不許曹衞之請是不許釋宋也宋衆無乃彊乎(不/許)¶
(釋宋宋降於/楚其衆益彊)是楚一言而有三施子一言而有三怨¶
(三曹衞/宋也)怨巳多矣難以擊人不若私許復曹衞以𢹂¶
之(𢹂離/也)執宛春以怒楚(怒楚令/必戰)既單而後圖之(圖圖/復曹)¶
(衞)公說是故拘宛春於衞子玉釋宋圍從晉師楚師¶
陳晉師𨓆舍軍吏請曰以君避臣辱也(時楚王避元/公之德入於)¶
(申使子玉去宋子玉不/肯固請戰故云避臣)且楚師老矣必敗何故𨓆(老/久)¶
(也圍宋乆/興師罷病)子犯曰二三子忘在楚乎(言在楚時/許𨓆三舍)偃也¶
<pb:KR2e0001_SBCK_010-20a>¶
聞之戰𨷖&KR0033;爲壯曲爲老(若韓之戰秦師少而𨷖士/衆晉曲秦&KR0033;故能敗晉)¶
未報楚惠而抗宋我曲楚&KR0033;(抗救/也)其衆莫不生氣不¶
可謂老若我以君避臣而不去彼亦曲矣𨓆三舍避¶
楚楚衆欲止子玉不肻至于城濮果戰楚衆大敗(城/濮)¶
(衛/地)君子曰善以德勸(善先軫/子犯也)¶
文公誅觀狀以伐鄭反其埤(賈侍中云鄭復效曹觀/公駢脅之狀故伐之唐)¶
(尚書云誅曹觀狀之辠還而伐鄭昭省内外傳鄭無/觀狀之事而叔詹云天禍鄭國使淫觀狀謂淫放於)¶
(曹不禮公子與觀狀之辠同耳反撥也埤/城上女垣僖三十年秋秦伯晉矦圍鄭)鄭人以名¶
寶行成(名寶/重寶)公弗許曰予我詹而師還(詹鄭卿叔詹/伯也文公過)¶
(鄭時詹請禮之鄭/伯不聽因請殺之)詹請往鄭伯弗許(鄭伯鄭/文公也)詹固請¶
<pb:KR2e0001_SBCK_010-20b>¶
曰一臣可以赦百姓而定社稷君何愛於臣也鄭人¶
以詹予晉人晉人將亨之(亨煑/也)詹曰臣&KR0133;𫉬盡辭而¶
死固所&KR0133;也公聽其辭詹曰天降鄭禍使淫觀狀棄¶
禮違親(淫放也放曹/國不禮於君)臣曰不可夫晉公子賢明其左¶
右皆卿才若復其國而得志於諸矦禍無赦矣今禍¶
及矣尊明勝患知也(明謂公子/勝猶遏也)殺身贖國忠也乃就¶
亨據鼎耳而疾號曰自今以往知忠以事君者與詹¶
同乃命弗殺厚爲之禮而歸之(禮禮/餼也)鄭人以詹伯爲¶
將軍¶
晉國饑公問於箕鄭(箕鄭晉/大夫)曰救饑何以對曰信公¶
<pb:KR2e0001_SBCK_010-21a>¶
曰安信對曰信於君心(不以愛憎誣人以/善惡是爲信於心)信於名(名/百)¶
(官尊卑/之號)信於令信於事(謂使民事/各得其時)公曰然則若何對¶
曰信於君心則美惡不踰(不相踰/越也)信於名則上下不¶
干(干犯/也)信於令則時無廢功(不奪其時/則有成功)信於事則民¶
從事有業(業猶/次也)於是乎民知君心貧而不懼藏出如¶
入何匱之有(出其帑藏以相振救/如入於家故不乏也)公使爲箕(爲箕/大夫)及¶
清原之蒐使佐新上軍(清原之蒐在魯/僖三十一年秋)¶
公問元帥於趙衰(元帥/上卿)對曰郤縠可行年五十矣(郤/縠)¶
(晉大夫/行歷也)守學彌惇(彌益也/惇厚也)夫先王之法志德義之府¶
也(志記/也)夫德義生民之本也能惇篤者不忘百姓也¶
<pb:KR2e0001_SBCK_010-21b>¶
請使郤縠公從之公使趙衰爲卿辭曰欒枝貞慎(枝/晉)¶
(大夫欒共子/之子貞子也)先軫有謀胥臣多聞皆可以爲輔臣弗¶
若也乃使欒枝將下軍先軫佐之(此述初耳在/城濮戰前也)取五¶
鹿先軫之謀也(五鹿/衞地)郤縠卒使先軫代之(從下軍之/佐超將中)¶
(軍傳曰/尚德也)胥臣佐下軍(代先/軫也)¶
公使原季爲卿(原季趙衰也文公二年/爲原大夫卿次卿也)辭曰夫三德¶
者偃之出也(偃狐偃也賈唐云三德欒枝先軫胥臣/也皆狐偃所舉虞云三德爲勸文公納)¶
(襄王以示臣義伐原以示信大蒐以示民禮故以三/德紀民昭謂欒枝等皆趙衰所進非狐偃也三德紀)¶
(民之語在/下虞得之)以德紀民其章大矣不可廢也(章著/也)使狐¶
偃爲卿辭曰毛之知賢於臣其齒又長(毛偃之/兄也)毛也¶
<pb:KR2e0001_SBCK_010-22a>¶
不在位不敢聞命乃使狐毛將上軍狐偃佐之(尚助/也上)¶
(軍或言新上軍非也時未有新軍傳曰/使狐偃將上軍讓于狐毛而佐之是也)狐毛卒使趙¶
衰代之(虞唐云代將新軍/昭謂代將上軍)辭曰城濮之役先且居之¶
佐軍也善(先且居先軫之子蒲城/伯也後受霍爲霍伯)軍伐有賞(伐功/也)善¶
君有賞能其官有賞(以道事其君賴其功當有賞能/領治其官職使不謬誤君得以)¶
(尊民得以寧/當有賞也)且居有三賞不可廢也(言且居有是三/德得此三賞不)¶
(可廢而/不用)且臣之倫箕鄭胥嬰先都在(倫伍也三/子晉大夫)乃使¶
先且居將上軍(代狐/毛)公曰趙衰三讓(三使爲卿三讓/之進欒枝等八)¶
(人)其所讓皆社稷之衞也廢讓是廢德也以趙衰之¶
故蒐于清原作五軍(清原晉地晉本有上軍有中/軍有下軍今有五軍新上下也)使¶
<pb:KR2e0001_SBCK_010-22b>¶
趙衰將新上軍箕鄭佐之胥嬰將新下軍先都佐之¶
子犯卒蒲城伯請佐(或云蒲城伯狐毛也賈侍中云/蒲城伯先且居也昭謂上章狐)¶
(毛巳卒使先且居/代之賈得之矣)公曰趙衰三讓不失義(義宜/也)讓推¶
賢也義廣德也德廣賢至有何患矣請令衰也從子¶
(從從先/且居)乃使趙衰佐新上軍(此有新字誤也趙衰佐/新上軍之將進佐上軍)¶
(爲升一等新上軍之將位在上軍之佐/下此二章或在狐毛卒上非也當在下)¶
文公學讀書於臼季三日(臼季胥/臣也)曰吾不能行也咫¶
(咫咫尺/間也)聞則多矣對曰然而多聞以待能者不猶愈¶
乎(使能者行之不/猶愈於不學乎)¶
文公問於郭偃(郭偃卜/偃也)曰始也吾以國爲易(易易/治也)今¶
<pb:KR2e0001_SBCK_010-23a>¶
也難對曰君以爲易其難也將至矣(以爲易而輕忽/之故其難將至)¶
君以爲難其易也將至矣(以爲難而勤脩/之故其易將至)¶
文公問於胥臣曰吾欲使陽處父傅讙也而敎誨之¶
其能善之乎(陽處父𣈆大夫陽子/也讙文公子襄公名)對曰是在讙也籧¶
篨不可使俛(籧篨偃人/不可使俛)戚施不可使仰(戚施僂人/不可使仰)僬¶
僥不可使舉(僬僥長三尺/不可使舉重)侏儒不可使援(侏儒短者/不能使抗)¶
(有眸子而無見曰/援)矇&KR3636;不可使視(矇無眸子曰&KR1363;)嚚瘖不可使言¶
(口不道忠信之言/爲嚚瘖不能言者)聾聵不可使聽(耳不别五聲之和/曰聾生而聾曰聵)¶
僮昏不可使謀(僮無知昏/闇亂也)質將善而賢良贊之則濟¶
可竢也(言質性將自善而賢良之傅/贊導之則其成就可立竢也)若有違質(違邪/也)¶
<pb:KR2e0001_SBCK_010-23b>¶
教將不入(不入/其心)其何善之爲(言不能/使善)臣聞昔者大任¶
娠文王不變(娠有身也不/變不變動也)少&KR1566;于豕牢而得文王不¶
加病焉(少小也&KR1566;便也豕牢厠也言大任之生文王/時如小&KR1566;於厠而得文王不加病痛言其易)¶
(在母子時體不/也)文王在母不憂(變故不憂也)在傅弗勤處師弗¶
煩事王不怒(奉事父王季/使不加怒)敬友二虢(善兄弟爲友二/虢文王弟虢仲)¶
(虢叔/也)而惠慈二蔡(惠愛也三君云二蔡文/王子管叔初亦爲蔡)刑于大姒¶
(刑法也大/姒文王妃)比于諸弟(比親也諸弟/同宗之弟)詩云刑于寡妻至¶
于兄弟以御于家&KR0022;(詩大雅思齊之二章寡妻/寡德之妻謂大姒御治也)於是¶
乎用四方之賢良(以自/輔也)及其卽位也詢于八虞(詢謀/也賈)¶
(唐云八虞周八士皆在虞官伯達伯/适仲突仲忽叔夜叔夏季隨季騧)而咨于二虢(咨/謀)¶
<pb:KR2e0001_SBCK_010-24a>¶
(皆周賢臣度亦謀/也)度於閎夭而謀於南宫(也南宫南宫适)諏於蔡¶
原而訪於辛尹(諏訪皆謀也蔡蔡公原原公/辛辛甲尹尹佚皆周大史)重之以¶
周召畢榮(周周文公召召康/公畢畢公榮榮公)億寧百神(億安/也)而柔和¶
萬民(柔安/也)故詩曰惠于宗公神罔時恫(亦思齊之二/章也惠順也)¶
(宗公大臣也恫痛也言文王爲政咨於/大臣順而行之故鬼神無怨痛之者)是則文王非¶
專敎誨之力也(言因/體也)公曰然則教無益乎對曰胡爲¶
　文益其質(言有美質加/以文采乃善)故人生而學非學不入(不入/不入)¶
(於/道)公曰奈夫八疾何(八疾籧篨/至僮昏)對曰官師之所材也¶
(師長也材/古裁字)戚施&KR0033;鎛(直主擊鎛/鎛鍾也)籧篨蒙璆(蒙戴也璆/玉磬也不)¶
(能俛故使/之戴磬)侏儒扶盧(扶縁也盧矛㦸之/柲縁之以爲戲)矇&KR1363;脩聲(無/目)¶
<pb:KR2e0001_SBCK_010-24b>¶
(於音聲審/故使脩之)聾聵司火(耳無聞於視則/審故使主火)僮昏嚚瘖僬僥¶
官師所不材也(所不能/材用也)以實裔土(裔荒/裔也)夫教者因體¶
能質而利之者也(能才也因其身體有質/可成濟者就而通利之)若川然有¶
原以卬浦而後大(卬迎也言川有原因開/利迎之以浦然後大也)¶
文公卽位二年(更言此者終述/善文公之事)欲用其民(用用征/伐也&KR0680;)子¶
犯曰民未知義(未知尊/上之義)盇納天子以示之義(天子避/子帶之)¶
(難在鄭/地汜&KR0680;)乃納襄王于周公曰可矣乎對曰民未知信¶
盇伐原以示之信乃伐原(信謂上令以三日之/糧糧盡不降命去之)曰可¶
矣乎對曰民未知禮盇大蒐備師尚禮以示之(蒐所/以明)¶
(尊卑順少長/習威儀也)乃大蒐于被廬(被廬晉/地名)作三軍(唐尚書/云立新)¶
<pb:KR2e0001_SBCK_010-25a>¶
(軍之上下也昭謂此章/言文公之初未有新軍)使郤縠將中軍以爲大政(大/政)¶
(謂掌國/政也)郤溱佐之(郤溱晉大夫郤至之/先或云溱即至非也)子犯曰可矣¶
(即可/用也)遂伐曹衞(在魯僖二/十八年)出穀戍釋宋圍敗楚師於¶
城濮於是乎遂伯(穀齊地也魯僖二十六年楚伐齊/取榖使申公叔矦戍之二十七年)¶
(楚圍宋晉伐曹衞以救之二十八年楚/使申叔去穀子玉去宋避晉畏其彊也)¶
晉語第十　國語¶
<pb:KR2e0001_SBCK_010-25b>¶
