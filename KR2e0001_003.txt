# -*- mode: mandoku-view; -*-
#+TITLE: 國語
#+DATE: 2015-09-10 23:24:10.328176
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB02n0041-003國語-卷第三.

# SB1_0251-086.png
# page missing
<pb:KR2e0001_SBCK_003-1a>¶
# SB1_0251-087.png
(反而聽命姜怒公子偃公子鉏趨過指之曰汝不可/此皆君也公懼待於壞隤儆守而後行故不及戰卻)¶
(犨受僑如之賂爲之&KR0626;魯於晉侯曰魯侯後至者待/於壞隤將以待勝者也晉侯怒不見公故公為單子)¶
(言/之)單子曰君何患焉晉將有亂其君與三郤其當之¶
乎魯侯曰寡人懼不免於晉今君曰將有亂敢問天¶
道乎抑人故也(故事也將以天道占/之乎以人事知之也)對曰吾非瞽史¶
焉知天道(瞽樂太師掌知音樂風氣執同律以聽軍/聲而詔吉凶史太史掌抱天時與太師同)¶
(車皆知/天道者)吾見晉君之容而聽三郤之語矣殆必禍者¶
也夫君子目以定體足以從之(體手足也論語/曰四體不勤)是以¶
觀其容而知其心矣(心不固則/容不正)目以處義(義宜/也)足以¶
步目今晉侯視逺而足髙目不在體(在存/也)而足不步¶
<pb:KR2e0001_SBCK_003-1b>¶
目其心必異矣目體不相從何以能久夫合諸矦國¶
之大事也於是乎觀存亡故國將無咎其君在㑹步¶
言視聽必皆旡謫則可以知徳矣(謫譴/也)視逺日絶其¶
義(言日日絶/其宜也)足髙日棄其徳(人君容止佩玉有節今/步高失儀棄其徳也)¶
言爽日反其信(爽貳也/反違也)聽淫日離其名(淫濫也離失/也名聲也失)¶
(所/名)夫目以處義足以踐徳(踐履也動/履徳行)口以庇信(庇覆/也言)¶
(行相覆/為信)耳以聽名者也(耳所以聽别/萬物之名聲)故不可不慎也¶
偏喪有咎(喪亡也步言視聽四者而亡其/二為偏喪偏喪有咎咎及身也)既喪則國¶
從之(既盡也四者盡/喪國從而亡)晉矦爽二吾是以云(爽當為喪/字之誤也)¶
(喪二視與步也是為/偏喪故言晉君當之)夫郤氏晉之寵人也三卿而五¶
<pb:KR2e0001_SBCK_003-2a>¶
大夫可以戒懼矣(三卿錡犨至也復有五/人為大夫故號八郤也)高位寔疾¶
僨(高者近危疾/速僨隕也)厚味寔腊毒(厚味喻重禄也腊亟也/讀若廟昔酒焉味厚也)¶
(其毒/亟也)今郤伯之語犯叔迃季伐(伯錡也叔犨/也季至也)犯則陵¶
人迃則誣人伐則揜人(揜人/之美)有是寵也而益之以三¶
怨其誰能忍之(益猶加也三/怨陵誣揜也)雖齊國子亦將與焉(與/猶)¶
(與於/禍也)立於淫亂之國而好盡言以招人過怨之本也¶
(招舉/也)唯善人能受盡言(思聞過/以自改)齊其有乎(言無/也)吾聞¶
之國徳而鄰於不修必受其福(國徳已國有徳也鄰/於不修與不修徳者)¶
(為鄰/也)今君偪於晉而鄰於齊齊晉有禍可以取伯無¶
徳之患何憂於晉且夫長翟之人利而不義(長翟之/人謂叔)¶
<pb:KR2e0001_SBCK_003-2b>¶
(孫僑如也僑如之父得臣敗翟于鹹獲長翟僑如因/名其子為僑如利者好利而不義通於穆姜欲逐季)¶
(孟而專/魯國)其利淫矣流之若何(言其所利驕淫之事/耳流放也放之若何)魯¶
侯歸乃逐叔孫僑如簡王十一年諸侯㑹于柯陵(簡/王)¶
(十一年魯/成十七年)十二年晉殺三郤十三年晉侯殺(厲公既/殺三郤)¶
(欒書中行偃懼誅執厲/公而殺之於匠酈氏)於翼東門葬以車一乘(翼晉/别都)¶
(也傳曰葬之於翼東門之外不得同於先君/也禮諸侯七命遣車七乘以車一乘不成喪)齊人殺¶
國武子(是年齊人又殺國佐也齊慶克通於靈公之/母聲孟子國佐召慶克而謂之慶克以告夫)¶
(人夫人愬之於靈公靈/公殺之在魯成十八年)¶
晉孫談之子周適周事單襄公(談晉襄公之孫惠伯/談也周者談之子晉)¶
(悼公之名晉自獻公用麗姬之讒詛/不畜羣公子故孫周適周事單襄公)立無跛(跛偏/任也)視¶
<pb:KR2e0001_SBCK_003-3a>¶
無還(晴轉復/反為還)聽無聳(不聳耳/而聽)言無逺(逺謂非耳/目所及也)言敬¶
必及天(象天之敬/乾乾不息)言忠必及意(出自心/意為忠)言信必及身¶
(先信於身/而後及人)言仁必及人(博愛於/人為仁)言義必及利(能利人/物然後)¶
(為義易曰利/物足以和義)言知必及事(能處亊/物為知)言勇必及制(以義/為制)¶
(也勇而不/義非勇也)言教必及辯(辯别也能分别/是非乃可以教)言孝必及神¶
(孝於鬼神則/存者信矣)言惠必及龢(惠愛也和睦也言/致和睦乃能親愛)言讓必¶
及敵(雖在匹敵/猶以禮讓)晉國有憂未嘗不戚(急其/宗也)有慶未嘗¶
不怡(慶福也/怡説也)襄公有疾召頃公而告之(頃公單襄/公之子也)曰¶
必善晉周將得晉國其行也文(經緯天/地曰文)能文則得天¶
地天地所胙小而後國(胙福也天之所福小/則得國大則得天下)夫敬文¶
<pb:KR2e0001_SBCK_003-3b>¶
之恭也(文者徳之緫名恭者其/别行也十一義皆如之)忠文之實也(忠自中/出故為)¶
(文實/誠也)信文之孚也(孚覆/也)仁文之愛也(仁者文/之慈愛)義文之¶
制也(義所以制/㫁事宜)知文之輿也(知所以載/行文徳)勇文之帥也¶
(謂以勇帥/行其心義)教文之施也(所以施/布徳化)孝文之本也(言人始/於事親)¶
(故孝為/丈本)惠文之慈也(慈愛/也)讓文之材也(材用/也)象天能¶
敬(言能則天/是能敬也)帥意能忠(帥循也循已心意/恕而行之為忠)思身能信¶
(思誠其身乃為信也/易曰體信足以長人)愛人能仁(言愛人/乃為仁)利制能義(以/利)¶
(為制故/能義也)事建能知(能處立百/事為知)帥義能勇(循義而行故/能勇君子有)¶
(勇而無/義為亂)施辯能教(施其道化能辯/明之故能教也)昭神能孝(昭顯也/尊而顯)¶
(之若周/公然)慈和能惠(慈愛和睦/故能惠也)推敵能讓(與已體敵猶/推先之故能)¶
<pb:KR2e0001_SBCK_003-4a>¶
# SB1_0251-093.png
# page missing
<pb:KR2e0001_SBCK_003-5a>¶
# SB1_0251-094.png
# page missing
<pb:KR2e0001_SBCK_003-6a>¶
# SB1_0251-095.png
(孫周子也自孫以下皆稱孫/詩云周公之孫謂僖公也)故名之曰黒臀於今再¶
矣(賈侍中云於今單襄公時也晉厲公即黒臀之孫/也黒臀之後二世為君與黒臀滿三世矣唐尚書)¶
(云時晉景公在位成公生景公故言再昭謂魯成十/七年單襄公與晉厲公㑹于柯陵後二年而單襄公)¶
(卒其嵗厲公殺則襄公將死/時非景公明矣賈君得之)襄公曰驩此其孫也(此/周)¶
(子者晉襄/公之孫)而令徳孝恭非此其誰且其夢曰必驩之¶
孫實有晉國其卦曰必三取君於周其徳又可以君¶
國三襲焉(襲合也三/合徳夢卦)吾聞之大誓故曰朕夢協于朕¶
卜襲于休祥戎商必克(大誓伐紂之誓也故故事也/朕武王自謂也協亦合也休)¶
(美也祥福之先見者也戎兵也言武王夢與/卜合又合美善之祥以兵伐殷當必克之)以三襲¶
也(言武王夢卜祥三合故遂克商有天下/也今晉周徳夢卜亦三合將必得國)晉仍無道¶
<pb:KR2e0001_SBCK_003-6b>¶
而鮮胄其將失之矣(仍數也鮮寡也胄後也晉厲公/數行無道晉公族之後又寡少)¶
(將失/國也)必蚤善晉子其當之也(晉子/周子)頃公許諾及厲公¶
之亂召周子而立之是為悼公(亂謂/殺也)¶
靈王二十二年(靈王周簡王之子靈王大心也二十/二年魯襄之二十四年是嵗齊人城)¶
(穀洛二水名也鬬者兩水格有/郟)穀洛鬬將毁王宫(似於鬬洛在王城之南穀在王)¶
(城之北東入于𤄊至靈王時穀水盛出於王城之西/而南流合於洛水毁王城西南將及王宫故齊人城)¶
(欲壅防穀水/郟)王欲壅之(使北出也)大子晉諫曰不可(晉靈王/太子也)¶
(蚤卒/不立)晉聞古之長民者(長猶/君也)不墮山(墮毁/也)不崇藪(崇/髙)¶
(也澤無/水曰藪)不防川(防鄣也/流曰川)不竇澤(澤居水也竇決也不/為此四者為其反天)¶
(物所生/性)夫山土之聚也藪物之歸也(歸也)川氣之導也¶
<pb:KR2e0001_SBCK_003-7a>¶
(導達也易曰/山澤通氣)澤水之鍾也(鍾聚/也)夫天地成而聚於髙¶
歸物於下(聚聚物也高山/陵也下藪澤也)疏為川谷以導其氣(疏通/也)¶
陂唐污庳以鍾其美(畜水曰陂唐堤/也美謂滋潤)是故聚不阤崩¶
而物有所歸(大曰崩/小曰阤)氣不沈滯而亦不散越(沈伏也/滯積也)¶
(越逺/也)是以民生有財用而死有所葬(物有所歸故生/有財用山陵不)¶
(崩故死有所葬齊/語曰陵為之終)然則無夭昏札瘥之憂而無飢寒¶
乏匱之患(短折曰夭狂惑曰昏/疫死曰札瘥病也)故上下能相固以待¶
不虞(虞度/也)古之聖王唯此之慎(慎逆天/地之性)昔共工棄此¶
道也(賈侍中云共工諸侯炎帝之後姜姓也顓頊氏/衰共工氏㑴陵諸侯與高辛氏争而王也或云)¶
(共工堯時諸侯為髙辛所滅昭謂為高辛所/滅安得為堯諸侯又堯時共工與此異也)虞于湛¶
<pb:KR2e0001_SBCK_003-7b>¶
樂(虞安也/湛淫也)淫失其身欲壅防百川墮髙堙庳以害天¶
下(堙塞也高謂山/陵庳謂池澤)皇天弗福庶民弗助禍亂並興共¶
工用滅其在有虞有崈伯鯀(有虞舜也鯀禹父崈鯀/國伯爵也堯時在位而)¶
(言有虞者鯀之/誅舜之為也)播其淫心稱遂共工之過(播放也稱/舉也舉遂)¶
(共工之過者/謂鄣洪水)堯用殛之于羽山(殛誅也舜臣堯殛鯀/於羽山羽山今在東)¶
(海祝其/縣南)其後伯禹念前之非度(度法/也)釐改制量(釐理/也量)¶
(度/也)象物天地(取法天地之物象也/在天成象在地成形)比類百則(𩔖亦/象也)儀¶
之于民(儀凖/也)而度之于羣生(度之謂不/傷害也)共之從孫四¶
岳佐之(共共工也從孫昆弟之孫也四岳官名主四/岳之祭為諸侯伯佐助也言共工後孫爲四)¶
(岳之官掌帥諸/侯助禹治水)髙髙下下疏川道滯(髙髙封崇九山/也下下陂鄣九)¶
<pb:KR2e0001_SBCK_003-8a>¶
(澤也疏川決江疏河也/道滯鑿龍門闢伊闕也)鍾水豐物(鍾聚也畜水潦/所以豐殖百物)封¶
崇九山(封大也崇高也除其壅塞之害通其水泉使/不墮壊是謂封崇凡此諸言九者皆謂九州)¶
(之中山/川藪澤)決汨九川(汨通/也)陂障九澤(障防/也)豐殖九藪(豐/茂)¶
(也殖/長也)汨越九原(越&KR0045;/也)宅居九隩(隩内也九州之/内皆可宅居)合通¶
四海(使之/同軌)故天無伏隂(伏隂夏/有霜雹)地無散陽(散陽李/梅冬實)水¶
無沈氣(沈伏也無/伏積之氣)火無灾燀(燀猋起皃天/曰灾人曰火)神無閒行¶
(閒行姦神/淫厲之屬)民無淫心(隂陽調財用足/故無淫濫之心)時無逆數(逆數/四時)¶
(寒暑/反逆)物無害生(蝗螟之屬/不害嘉穀)帥象禹之功度之于軌儀¶
(帥循也軌道/也儀法也)莫非嘉績克厭帝心(謂禹與四岳也嘉/善也績功也克能)¶
(也厭合也/帝天也)皇天嘉之胙以天下(胙禄也論語曰帝臣/不蔽簡在帝心是也)¶
<pb:KR2e0001_SBCK_003-8b>¶
賜姓曰姒氏曰有夏(堯賜禹姓曰/姒封之於夏)謂其能以嘉祉殷¶
富生物也(祉福也殷盛也賜姓曰姒氏曰有夏者以/其能以善福殷富天下生育万物姒猶祉)¶
(也夏大也以善福/殷富天下為大也)胙四岳國命為侯伯(堯以四岳佐/禹有功封於)¶
(吕命為侯伯/使長諸侯)賜姓曰姜(姜四岳之先炎帝之姓也炎/帝世衰其後變易至四岳有)¶
(徳帝復賜之祖姓/使紹炎帝之後)氏曰有吕(以國/為氏)謂其能為禹股肱¶
心膂以養物豐民人也(肱臂也豐厚也氏曰有吕者/以四岳能輔成禹功比於股)¶
(肱心膂吕之/為言膂也)此一王四伯豈繄多寵皆亡王之後(王/謂)¶
(禹四伯謂四岳也為四岳伯故稱四伯豈辭也繄是/也言禹與四岳豈是多寵之人乃亡王之後禹鯀之)¶
(子禹郊鯀而追王之四岳共工從孫共工㑴陵諸侯/以自王言皆無道而亡非伯王所起明禹岳之興非)¶
(因之/也)唯能釐舉嘉義(舉用/也)以有𦙍在下守祀不㬱其¶
<pb:KR2e0001_SBCK_003-9a>¶
典(下後也/典常也)有夏雖衰杞鄫猶在(杞鄫二國夏後也/猶在在靈王之世)申¶
吕雖衰齊許猶在(申吕四岳之後商周之世/或封於申齊許其族也)唯有嘉¶
功以命姓受祀迄于天下(受祀謂封國受命祀社稷/山川也迄至也至於有天)¶
(下謂禹也/祀或為氏)及其失之也必有慆淫之心間之(慆慢也/間代也)¶
(以慢淫之心代其/嘉功謂若桀也)故亡其氏姓踣斃不振(踣僵也/振救也)絶¶
後無主(無祭/主也)堙㬱𨽻圉(堙没也㬱廢也𨽻/役也圉養馬者)夫亡者豈¶
繄無寵皆黄炎之後也(鯀黄帝之後共/工炎帝之後)唯不帥天地¶
之度不順四時之序不度民神之義(義宜/也)不儀生物¶
之則(儀凖/也)以殄滅無𦙍至于今不祀及其得之也必¶
有忠信之心間之(以忠信之心/代其慆淫也)度於天地而順於時¶
<pb:KR2e0001_SBCK_003-9b>¶
動(順四時之/令而動也)龢於民神而儀於物則故高朗令終顯¶
融昭明(朗明也終猶/成也融長也)命姓受氏而附之以令名(附隨/也)¶
若啓先王之遺訓(啓開也/訓教也)省其典圖刑法(典禮也/圖象也)而¶
觀其廢興者皆可知也其興者必有夏吕之功焉其¶
廢者必有共鯀之敗焉今吾執政無乃實有所避(避/違)¶
(&KR0632;亂/也)而&KR0632;夫二川之神(也)使至於争明以妨王宫(明/精)¶
(氣/也)王而飾之無乃不可乎人有言曰無過亂人之門¶
(亂人狂悖怨亂之人/也過其門干其怒也)又曰佐雝者嘗焉(雝亨煎/之官也)佐鬭¶
者傷焉又曰禍不好不能為禍(猶財色之禍/生於好之)詩曰四¶
牡騤騤旟旐有翩亂生不夷靡國不泯(詩大雅桑柔/二章也騤騤)¶
<pb:KR2e0001_SBCK_003-10a>¶
(行皃鳥集曰旟龜蛇曰旐翩翩動摇不休止之意夷/平也靡無也泯滅也疾厲王好征伐用兵不得其所)¶
(禍亂不平無/國不見滅)又曰民之貪亂寧為荼毒(桑柔之十一/章也寧安也)¶
(荼苦也言民疾王之虐貪/樂禍亂安為苦毒之行)夫見亂而不惕所殘必多¶
其飾彌章(惕惕然恐懼也彌終也章箸也言見禍亂/之戒不恐懼修省以銷灾咎而壅飾之禍)¶
(敗終將/章箸)民有怨亂猶不可遏而况神乎王將防鬬川¶
以飾宫是飾亂而佐鬭也其無乃章禍且遇傷乎自¶
我先王厲宣幽平而貪天禍至於今未弭(弭止也此/四王父子)¶
(相繼厲暴虐而㳅宣不務農而料民幽昏亂以滅西/周平不能修政至於微弱皆已行所致故曰貪天禍)¶
(禍敗至/今未止)我又章之懼長及子孫王室其愈卑乎其若¶
之何自后稷以來寧亂(寧安也堯時鴻水黎民阻/飢稷播百榖民用乂安)及¶
<pb:KR2e0001_SBCK_003-10b>¶
文武成康而僅𠑽安民自后稷之始基靖民十五王¶
而文始平之(基始也靖安也自后稷播百穀以始安/民凡十五王世修其徳至文王乃平民)¶
(受命也十五王謂后稷不窋鞠陶公劉慶節皇僕/差弗毁隃公非髙圉亞圉公祖大王王季文王也)十¶
八王而康克安之(十八者加武王成/王康王并上十五)其難也如是厲¶
始革典十四王矣(革更也典法也厲王無道變更周/法至今三十四王也謂厲宣幽平)¶
(桓嚴僖惠襄/頃匡定簡靈)基徳十五而始平基禍十五其不濟乎¶
(至景王/十五世)吾朝夕儆懼曰其何徳之修而少光王室以¶
逆天休(少猶裁也光明也/逆迎也休慶也)王又章輔禍亂將何以堪¶
之(章明也/輔助也)王無亦鑒于黎苗之王下及夏商之季(鑒/鏡)¶
(也黎九黎苗三苗也少皥氏衰九黎亂徳顓頊滅之/高辛氏衰三苗又亂堯誅之夏商之季謂桀紂也湯)¶
<pb:KR2e0001_SBCK_003-11a>¶
(武滅/之)上不象天而下不儀地中不龢民而方不順時¶
不共神祗(方四方也謂/逆四時之令)而蔑棄五則(蔑滅也則法也/謂象天儀地和)¶
(民順時/共神也)是以人夷其宗廟而火焚其彛器(夷滅也彛/尊彛宗廟)¶
(之/器)子孫為𨽻下夷於民(𨽻役/也)而亦未觀夫前哲令徳¶
之則則此五者而受天之豐福饗民之勲力子孫豐¶
厚令聞不忘是皆天子之所知也天所崇之子孫或¶
在畎畞由欲亂民也(崇髙也賈侍中云一耦之𤼵廣/尺深尺為畎百步為畞昭謂下)¶
(曰畎髙曰畞畞壠/也書曰異畞同穎)畎畞之人或在社稷由欲靖民也¶
(靖治/也)無有異焉(唯所/行也)詩云殷鑒不逺近在夏后之世¶
(謂湯伐/桀也)將焉用飾宫以徼亂也度之天神則非祥也¶
<pb:KR2e0001_SBCK_003-11b>¶
# SB1_0251-106.png
# page missing
<pb:KR2e0001_SBCK_003-11b>¶
(時大臣專政諸侯/無伯故王室遂卑)¶
晉羊舌肸聘于周(肸晉大夫羊舌職/之子叔向之名)發幣於大夫及¶
單靖公(𤼵其禮幣於周大夫次及單靖公靖/公王卿士單襄公之孫頃公之子)靖公享¶
之儉而敬(享禮薄而/身敬也)賓禮贈餞視其上而從之(賓禮/所以)¶
(賓待叔向之禮也送之以物曰贈以飲食曰餞/餞郊禮也上位在靖公上也視之不敢踰也)燕無¶
私(無私好貨及/籩豆之加也)送不過郊(至郊而反/亦言無私)語説昊天有成¶
命(語宴語所及者説樂也/昊天有成命周頌篇名)單之老送叔向(老家臣室/老也禮卿)¶
(大夫之貴/臣為室老)叔向告之曰異哉吾聞之曰一姓不再興¶
今周其興乎其有單子也(一姓一/代也)昔史佚有言(史佚/周武)¶
(王時太/史尹佚)曰動莫若敬(敬可/久也)居莫若儉(儉易/容也)徳莫若讓¶
<pb:KR2e0001_SBCK_003-12a>¶
(讓逺/怨也)事莫若咨(咨寡/失也)單子之況我禮也皆有焉夫宫¶
室不崇(崇髙/也)器無彤鏤儉也(彤丹也鏤/刻金飾也)身聳除潔(聳/懼)¶
(也除/治也)外内齊給敬也(外在朝廷内治家/事齊整也給備也)宴好享賜不¶
踰其上讓也(宴好所以通情結好也/享賜所以醻賓賜下也)賓之禮事放上¶
而動咨也(放依也咨言/必與上咨也)如是而加之以無私重之以¶
不殽(殽雜也衆人過郊單/子獨否所以不殽雜)能辟怨矣居儉動敬徳讓¶
亊咨而能辟怨以為卿佐其有不興乎且其語説昊¶
天有成命頌之盛徳也(盛徳二后也謂成王即位始/郊見推文武受命之功以郊)¶
(祀天地/而歌之)其詩曰昊天有成命二后受之成王不敢康¶
(昊天天大號也二后文武也康安也言昊天有所成/命文武則能受之謂脩已自勤以成其王功非謂周)¶
<pb:KR2e0001_SBCK_003-12b>¶
(成王身也賈/鄭唐説皆然)夙夜基命宥密(夙蚤也夜莫也基始也/命信也宥寛也密寧也)¶
(言二君蚤起夜𥧌始行/信命以寛仁寧静為務)緝熙亶厥心肆其靖之(緝明/也熙)¶
(光也亶厚也厥其也肆固也靖和也言/二君能光明其徳厚其心以固和天下)是道成王之¶
徳也(是詩道文武/能成其王徳)成王能明文昭能定武烈者也(烈/威)¶
(也言能明其文使之/昭定其武使之威)夫道成命者而稱昊天翼其上¶
也(稱舉也/翼敬也)二后受之讓於徳也(謂推功也書曰允恭/克讓賈唐二君云言)¶
(二后所以受天命者以能讓有徳/也謂詢于八虞訪於辛尹之𩔖)成王不敢康敬百¶
姓也(言不敢自安逸者是其/敬百姓也百姓百官)夙夜恭也(夙夜敬事曰/恭書曰文王)¶
(至于日昃/不遑暇食)基始也命信也宥寛也密寧也緝明也熙¶
廣也(鄭後司農云廣當/為光虞亦如之)亶厚也肆固也靖龢也其始¶
<pb:KR2e0001_SBCK_003-13a>¶
也翼上徳讓而敬百姓(其始篇之首句也/言以敬讓為始也)其中也恭¶
儉信寛帥歸於寧(其中篇之中句也帥循也言其/恭儉信寛循而行之歸於安民)其¶
終也廣厚其心以固龢之(其終篇之終句也廣厚其/心美其教化而固和之也)¶
始於徳讓中於信寛終於固龢故曰成(成成其/王命也)單子¶
儉敬讓咨以應成徳(應當/也)單若不興子孫必蕃後世¶
不忘詩曰其𩔖維何室家之壼(詩大雅既醉之六章也/𩔖族𩔖也壼梱也言孝)¶
(子之行先於室家族𩔖/以相致乃及於天下也)君子萬年永錫祚𦙍(祚福也/𦙍嗣也)𩔖¶
也者不忝前哲之謂也(言能以孝道施於族/𩔖故不辱前哲之人)壼也者廣¶
裕民人之謂也萬年也者令聞不忘之謂也祚𦙍也者¶
子孫蕃育之謂也(蕃息也/育長也)單子朝夕不忘成王之徳可¶
<pb:KR2e0001_SBCK_003-13b>¶
謂不忝前哲矣膺保明徳(膺抱也/保持也)以佐王室可謂廣裕¶
民人矣若能𩔖善物以混厚民人者必有章譽蕃育之祚¶
(物亊也混同/也章明也)則單子必當之矣單若有闕必兹君之子¶
孫實續之不出於它矣(單單氏之世也闕缺也兹此/也此君靖公也它它族也)¶
景王二十一年將鑄大錢(景王周靈王之子景王貴/也二十一年魯昭之十八)¶
(年也錢者金幣之名所以貿買物通財用也古曰泉/後轉曰錢賈侍中云虞夏商周金幣三等或赤或白)¶
(或黄黄為上幣銅鐵為下幣大錢者大於舊其賈重/也唐尚書云大錢重十二銖文曰大泉五十鄭後司)¶
(農説周禮云錢始葢一品也周景王鑄大錢而有二/品後數變易不識本制至漢唯五銖久行王莽時錢)¶
(乃有十品今存於民多者有貨布大泉貨泉大泉徑/寸二分重十二銖文曰大泉五十則唐君所謂大泉)¶
(者乃莽時泉非景王所鑄明矣又景王至赧王十三/世而周亡後有戰國秦漢幣物改轉不相因先師所)¶
<pb:KR2e0001_SBCK_003-14a>¶
(不能紀或云大錢文曰寶貨皆非事實又單穆公云/古者有母平子子權母而行然則二品之來古而然)¶
(矣鄭君云錢始一品至景/王有二品省之不孰耳)單穆公曰不可(穆公王卿/士單靖公)¶
(之曽/孫)古者天灾降戾(降下也戾至也灾/謂水旱蟲螟之𩔖)於是乎量資¶
幣權輕重以振救民(量猶度也資財也/權稱也振拯也)民患輕則為¶
之作重幣以行之(民患幣輕而物貴則/作重幣以行其輕也)於是乎有母¶
權子而行民皆得焉(重曰母輕曰子以子貿物物輕/則子獨行物重則以母權而行)¶
(之子母相通/民皆得其欲)若不堪重則多作輕而行之亦不廢重¶
於是乎有子權母而行小大利之(堪任也不任之者/幣重物輕妨其用)¶
(也故作輕幣雜而用之以重者貿其貴以輕者貿其/賤子權母者母不足則以子平而行之故錢小大民)¶
(皆以為/利也)今王廢輕而作重民失其資能無匱乎(廢輕/而作)¶
<pb:KR2e0001_SBCK_003-14b>¶
(重則本竭而末寡/故民失其資也)若匱王用將有所乏(民財匱無以/供上故王用)¶
(將乏/也)乏則將厚取於民(厚取厚/斂也)民不給將有逺志是¶
離民也(給供也逺/志逋逃也)且夫備有未至而設之(備國備也/未至而設)¶
(之謂豫備不/虞安不忘危)有至而後救之(至而後救之謂若救火/療疾量資幣平輕重之)¶
(二者先後各有宜不/屬)是不相入也(相入不相為用也)可先而不備謂¶
之怠(怠緩/也)可後而先之謂之召灾(謂民未患輕而重/之離民匱財是謂)¶
(召/灾)周固羸國也天未厭禍焉而又離民以佐灾無乃¶
不可乎(言周故已為羸病之國/天降禍灾未厭已也)將民之與處而離之¶
將灾是備禦而召之則何以經國(君以善政為經臣/奉而成之為緯也)¶
國無經何以出令令之不從上之患也故聖王樹徳¶
<pb:KR2e0001_SBCK_003-15a>¶
於民以除之(樹立也除除/令不從之患)夏書有之曰闗石龢均王¶
府則有(夏書逸書也闗門闗之征也石今之斛也言/征賦調均則王之府藏常有也一曰關衡也)¶
詩亦有之曰瞻彼旱鹿榛楛濟濟(詩大雅旱鹿之首/章也旱山名山足)¶
(曰鹿榛似栗而小楛木名濟濟/盛貌盛者言王者之徳被及也)愷悌君子干禄愷悌¶
(愷樂也悌易也干求也君子謂君長也言/隂陽調草木盛故君子以求禄其心樂易)夫旱鹿之¶
榛楛殖(殖長/也)故君子得以易樂干禄焉若夫山林匱¶
竭林鹿散亡藪澤肆既(肆極也既盡也散亡/謂無山林衡虞之政)民力彫¶
盡田疇荒蕪資用乏匱(彫傷也穀地為田麻地/為疇荒虛也蕪穢也)君子¶
將險哀之不暇而何易樂之有焉(險危/也)且絶民用以¶
實王府(絶民用謂費小/錢歛而鑄大也)猶塞川原而為潢汚也其竭¶
<pb:KR2e0001_SBCK_003-15b>¶
也無日矣(大曰潢小曰汚竭盡/也無日無日數也)若民離而財匱灾至¶
而備亡王其若之何(備亡無救/灾之備也)吾周官之於灾備也¶
其所怠棄者多矣(周官周六官灾/備備灾之法令)而又奪之資以益¶
其灾是去其藏而翳其人也王其圖之(善政藏於民/翳猶屏也人)¶
(民也奪其資民離叛是逺/屏其民也一曰翳滅也)王弗聽卒鑄大錢¶
二十三年王將鑄無射而為之大林(景王二十三年魯/昭之二十年賈侍)¶
(中云無射鍾名律中無射也大林無射之覆也作無射/而為大林以覆之其律中林鍾也或説云鑄無射而以)¶
(林鐘之數益之昭謂下言細抑大陵又曰聽聲越/逺如此則賈言無射有覆近之矣唐尚書從賈)單穆¶
公曰不可作重幣以絶民資又鑄大鐘以鮮其繼(鮮寡也/寡其繼)¶
(者用物過度/妨於財也)若積聚既喪又鮮其繼生何以殖(積聚既/喪謂廢)¶
<pb:KR2e0001_SBCK_003-16a>¶
(小錢生財/也殖長也)且夫鐘不過以動聲(動聲謂合樂以金/奏而八音從之)若¶
無射有林耳不及也(若無射復有大林以覆之無射/陽聲之細者林鐘隂聲之大者)¶
(細抑大陵故耳/不能聽及也)夫鐘聲以為耳也耳所不及非鐘聲¶
也(非法鐘/之聲也)猶目所不見不可以為目也(若目之精明/所不能見亦)¶
(不可以施目也耳目所不能及而/强之則有&KR0365;惑之失以生疾也)夫目之察度也不¶
過步武尺寸之間(六尺為步賈君/以半步為武)其察色也不過墨¶
文尋常之間(五尺為墨倍墨為丈/八尺為尋倍尋為常)耳之察龢也在清¶
濁之間(清濁律吕之變也黄鍾為/宫則濁大吕為角則清)其察清濁也不過¶
一人之所勝(勝舉/也)是故先王之制鐘也大不出鈞重¶
不過石(鈞所以鈞音之法也以木長七尺有/&KR0076;繫之以為鈞法百二十斤為石)律度量¶
<pb:KR2e0001_SBCK_003-16b>¶
衡於是乎生(律五聲隂陽之法也度丈尺也量斗斛/也衡稱上衡衡有斤兩之數生於黄鐘)¶
(黄鐘之管容秬黍千二百粒粒百為銖是為一龠/龠二為合合重一兩故曰律度量衡於是乎生)小¶
大器用於是乎出(出於鐘也易曰制器者尚其象/小謂錙銖分寸大謂斤兩丈尺)故¶
聖人慎之今王作鐘也聽之弗及(耳不及知/其清濁也)比之不¶
度(不度不中/鈞石之數)鐘聲不可以知龢(耳不能聽故/不可以知和)制度不¶
可以出節(節謂法度/量衡之節)無益於樂而鮮民財將焉用之¶
夫樂不過以聽耳而美不過以觀目若聽樂而震觀¶
美而&KR0365;患莫甚焉夫耳目心之樞機也(樞機𤼵動也/心有所欲耳)¶
(目為之/𤼵動)故必聽龢而視正聽龢則聰視正則明(習於/和正)¶
(則不&KR0365;/惑也)聦則言聽明則徳昭聽言昭徳則能思慮純¶
<pb:KR2e0001_SBCK_003-17a>¶
固以言徳於民民歆而徳之則歸心焉(歆猶歆歆喜/服也言徳以)¶
(言𤼵/徳教)上得民心以殖義方(殖立也/方道也)是以作無不濟求¶
無不獲然則能樂夫耳内龢聲而口出美言(耳聞和/聲則口)¶
(有美言此/感於物也)以為憲令(憲法/也)而布諸民正之以度量民¶
以心力從之不倦成事不貳樂之至也(貳變/也)口内味¶
而耳内聲聲味生氣(口内五味則耳樂五聲/耳樂五聲則志氣生也)氣在口¶
為言在目為明言以信名(信審也名/號令也)明以時動(視明/則動)¶
(得其/時也)名以成政(號令所/以成政)動以殖生(殖長也動得其時/所以財長生也)¶
政成生殖樂之至也若視聽不龢而有震&KR0365;則味入¶
不精不精則氣佚氣佚則不龢(不和無射大林也若/聽樂而震視色而&KR0365;)¶
<pb:KR2e0001_SBCK_003-17b>¶
(則味入不精美味入不精美/則氣放佚不行於身體也)於是乎有狂悖之言有¶
&KR0365;惑之明有轉易之名有過慝之度(慝惡也此四者/氣佚之所生也)¶
(狂悖&KR0365;惑説子朝寵賓孟也轉/易過惡嬖子配適將殺大臣也)出令不信(有轉/易也)刑政¶
放紛動不順時民無據依不知所力各有離心(不知/所為)¶
(盡力/也)上失其民作則不濟求則不獲其何以能樂三¶
年之中而有離民之器二焉(二謂作大錢/鑄大鐘也)國其危哉¶
王弗聽問之伶州鳩(伶司樂官/州鳩名也)對曰臣之守官弗及¶
也(守官所守之官也/弗及弗及知也)臣聞之琴瑟尚宫(凡樂輕者從/大重者從細)¶
(故琴瑟/尚宫也)鍾尚羽(鍾聲大/故尚羽)石尚角(石磬也輕於鍾故/尚角角清濁之中)匏¶
竹利制(匏笙也竹簫管也利制以/聲音調利為制無所尚也)大不踰宫細不過¶
<pb:KR2e0001_SBCK_003-18a>¶
羽夫宫音之主也第以及羽(宫聲大故為/主第次也)聖人保樂¶
而愛財財以備器樂以殖財(保安也備具也殖長也/古者以樂省土風而紀)¶
(農事故曰樂/以殖財也)故樂器重者從細(重謂金石也從細尚/細聲謂鐘尚羽石尚)¶
(角/也)輕者從大(輕瓦絲也從大/謂瓦絲尚宫也)是以金尚羽石尚角瓦¶
絲尚宫匏竹尚議(議議從/其調利)革木一聲(革鼗鼓也木祝/圉也一聲無清)¶
(濁之/變)夫政象樂樂從和和從平(和八音克諧也平細/大不踰也故可以平)¶
(民樂和即諧/政和即平也)聲以龢樂律以平聲(聲五聲以成八音/而調樂也賈侍中)¶
(云律黄鐘為宫林鐘為徵大蔟為商/南吕為羽姑洗為角所以平五聲也)金石以動之(鐘/石)¶
(所以動/𤼵五聲)絲竹以行之(&KR0076;管所/以行之)詩以道之(道已志也誦/之曰詩書曰)¶
(詩言/志)歌以詠之(詠詠詩也書曰/歌永言聲依永)匏以宣之(宣𤼵/&KR0045;也)瓦以¶
<pb:KR2e0001_SBCK_003-18b>¶
贊之(贊助/也)革木以節之物得其常曰樂極(物事也/極中也)極¶
之所集曰聲(集㑹也言中和之/所㑹集曰正聲)聲應相保曰龢(保安/也)¶
細大不踰曰平(細大之聲不相踰越曰平/今無射有大林是不平也)如是而鑄¶
之金(鑄金以/為鐘也)磨之石(磨石以/為磬也)繫之絲木(繫絲未以/為琴瑟也)越¶
之匏竹(越匏竹以為笙管越謂為之/孔也樂記曰朱&KR0076;而疏越)節之鼓(節其長/短小大)¶
而行之以遂八風(遂猶順也傳曰所以節八音而行/八風也正西曰兑為金為閶闔西)¶
(北曰乾為石為不周正北曰坎為革為廣莫東北曰/艮為匏為融風正東曰震為竹為明庶東南曰巽為)¶
(木為清明正南曰离為絲為/景風西南曰坤為瓦為涼風)於是乎氣無滯隂亦無¶
散陽(滯積也積隂而𤼵則夏有霜雹散/陽陽不藏冬無氷李梅實之𩔖)隂陽序次風¶
雨時至嘉生繁祉人民龢利物備而樂成上下不罷¶
<pb:KR2e0001_SBCK_003-19a>¶
(罷勞/也)故曰樂正今細過其主妨於正(細謂無射也主/正也言無射有)¶
(大林是作細而大/過其律妨於正聲)用物過度妨於財(過度用/金多也)正害財¶
匱妨於樂(樂從和今正害/財匱故妨於樂)細抑大陵不容於耳非龢¶
也(細無射也大大林也言大聲陵之細聲/抑而不聞不容於耳耳不能容别也)聽聲越逺¶
非平也(越迃也言無射之聲為大林/所陵聽之微細迃逺非平也)妨正匱財聲不¶
龢平非宗官之所司也(宗官宗伯/樂官屬焉)夫有龢平之聲則¶
有蕃殖之財(樂以殖/財也)於是乎道之以中徳詠之以中¶
音(中徳中庸之徳舞也/中音中和之音也)徳音不愆以合神人(合神人/謂祭祀)¶
(享宴/也)神是以寧民是以聽(聽從/也)若夫匱財用罷民力¶
以逞淫心(逞快/也)聽之不龢比之不度無益於教而離¶
<pb:KR2e0001_SBCK_003-19b>¶
民怒神非臣之所聞也王不聴卒鑄大鐘(財匱故民/離樂不和)¶
(故神/怒也)二十四年鐘成伶人告龢(伶人樂人也景王二/十四年魯昭二十一)¶
(州鳩以/年)王謂伶州鳩曰鐘果龢矣對曰未可知也(為鐘實)¶
(不和伶人媚王謂之/和耳故曰未可知也)王曰何故對曰上作器民備樂¶
之則為龢(言聲音之道/與政通也)今財亡民罷莫不怨恨臣不¶
知其和也(亂世之音怨以怒/故曰不知其和也)且民所曹好鮮其不濟¶
也(曹羣/也)其所曹惡鮮其不廢也故諺曰衆心成城(衆/心)¶
(所好莫之能敗/其固如城也)衆口鑠金(鑠消也衆口所毁雖/金石猶可消之也)今三¶
年之中而害金再興焉(害金害民之/金謂錢鐘也)懼一之廢也(二/金)¶
(之中其/一必廢)王曰爾老耄矣何知(八十曰耄/耄昏惑也)二十五年王¶
<pb:KR2e0001_SBCK_003-20a>¶
崩鐘不龢(崩而言鐘不和/者明樂人之諛)¶
王將鑄無射(王景/王也)問律於伶州鳩(律鐘/律也)對曰律所以立¶
均出度也(律謂六律六吕也陽為律隂為吕六律黄鐘/大蔟姑洗㽔賓夷則無射也六吕林鐘中吕)¶
(夾鐘大吕應鐘南吕也均者均鐘木長七尺有&KR0076;繫/之以均鐘者度鐘大小清濁也漢大予樂官有之)古¶
之神瞽考中聲而量之以制(神瞽古樂正知天道者也/死而為樂祖祭於瞽宗謂)¶
(之神瞽考合也謂合中和/之聲而量度之以制樂也)度律均鐘百官軌儀(均平也/軌道也)¶
(儀法也度律度律吕之長短以乎其鐘和其聲以/立百事之道法也故曰律度量衡於是乎生也)紀之¶
以三(三天地人也古者紀聲合樂以舞/天神地祗人鬼故能人神以和)平之以六(平之/以六)¶
(律也上章曰/律以平聲)成於十二(十二律吕也隂陽相扶助律取/妻吕生子上下相生之數備也)¶
天之道也(天之大數/不過十二)夫六中之色也故名之曰黄鐘(十一/月日)¶
<pb:KR2e0001_SBCK_003-20b>¶
(黄鐘乾初九也六者天地之中天有六氣降生五味/天有六母地有五子十一而天地畢矣而六為中故)¶
(六律六吕而成天道黄鐘初九六律之首故以六律/正色為黄鐘之名重元正始之義也黄鐘陽之變也)¶
(管長九寸徑三分圍九分律長九寸因而九之九九/八十一故黄鐘之數立焉為宫法云九寸之一得林)¶
(鐘初六六吕之首隂之變管長六寸六月之律坤之/始也故九六隂陽夫婦子母之道是以初九為黄鐘)¶
(黄中之色也鐘之言/陽氣鍾聚於下也)所以宣養六氣九徳也(宣徧也/六氣隂)¶
(陽風雨晦明也九徳九功之徳水火金木上穀正徳/利用厚生也十一月陽伏於下物始萌於五聲為宫)¶
(含元處中所以徧/養六氣九徳之本)由是第之(由從也第次/也次奇月也)二曰大蔟¶
(正月曰大蔟乾九二也管長八寸法云/九分之八大蔟言陽氣大蔟達於上也)所以金奏贊¶
陽出滯也(贊佐也賈唐云大蔟正聲為商故為金奏/所以佐陽𤼵出滯伏也明堂月令曰正月)¶
(蟄蟲/始震)三曰姑洗所以修潔百物考神納賓也(三月曰/姑洗乾)¶
<pb:KR2e0001_SBCK_003-21a>¶
<pb:KR2e0001_SBCK_003-22a>¶
黜散越也(六間六吕在陽律之間沈滯也黜去也越/揚也吕隂律所以侣間陽律成其功發揚)¶
(滯伏之氣而去散越者也伏則不宣散則/不和隂陽序次風雨時至所以生物也)元間大吕¶
助宣物也(十二月曰大吕坤六四也管長八寸八分/法云三分之二四寸二百四十三分寸之)¶
(五十二倍之為八寸分寸之一百四下生律元一也/隂繫於陽以黄鐘為主故曰元間以陽為首不名其)¶
(初臣歸功於上之義也大吕助陽宣散物也天氣始/於黄鐘萌而赤地受之於大吕牙而白成黄鐘之功)¶
(二月日夾鐘坤六五也/也)二間夾鐘出四隙之細也(管長七寸四分律長三)¶
(寸二千一百八十七分寸之一千六百三十二倍之/為七寸分寸之千七十五隙間也夾鐘助陽鍾聚)¶
(曲細也四隙四時之間氣微細者春為陽中萬物始/生四時之微氣皆始於春春𤼵而出之三時奉而成)¶
(之故夾鐘出四/時之微氣也)三間中吕宣中氣也(四月曰中吕坤上/六也管長六寸六)¶
(分律長三寸萬九千六百八十三分寸之六千四百/八十七倍之為六寸分寸之萬二千九百七十四陽)¶
<pb:KR2e0001_SBCK_003-22b>¶
(氣起於中至四月室散於外純乾用事隂閉藏於/内所以助陽成功也故曰正月正月正陽之月也)四¶
間林鐘和展百事俾莫不任肅純恪也(六月曰林鐘/坤初六也管)¶
(長六寸律長六寸林衆也言萬物衆盛也鍾聚也於/正聲為徵展審也俾使也肅速也純大也恪敬也言)¶
(時務和審百事無有偽詐使之莫/不任其職事速其功大敬其職也)五間南吕贊陽秀¶
也(八月曰南吕坤六二也管長五寸三分律長五寸/三分寸之一榮而不實曰秀南任也隂任陽事助)¶
(成萬物也/贊佐也)六間應鐘均利器用俾應復也(十月曰應/鐘坤六三)¶
(也管長四寸七分律長四寸二十七分寸之二十言/隂應陽用事萬物鍾聚百嘉具備時務均利百官器)¶
(用程度庶品使皆應其禮復其常也月令孟冬命工/師效功陳祭器案程度無或詐偽淫巧以蕩上心必)¶
(功致/為上)律吕不易無姦物也(律吕不變易其常各順其/時則神無姦行物無害生)¶
細鈞有鐘無鎛昭其大也(細細聲謂角徵羽也鈞調/也鍾大鍾鎛小鍾也昭明)¶
<pb:KR2e0001_SBCK_003-23a>¶
(也有鐘無鎛為兩細不相和故以/鐘為節節明其大者以大平細)大鈞有鎛無鐘(大/謂)¶
(宫商也舉宫商而但有鎛無鐘為兩/大不相和故去鐘而用鎛以小平大)甚大無鎛鳴其¶
細也(甚大謂同尚大聲也則又去/鎛獨鳴其細細謂絲竹革木)大昭小鳴和之道¶
也(大聲昭小聲/鳴和平之道)龢平則久(久可久/樂也)久固則純(固安也/可久則)¶
(安安則純也孔子/曰從之純如也)純明則終(終成也書曰/簫韶九成)終復則樂¶
(終復終則/復奏故樂)所以成政也(言政象/樂也)故先王貴之(貴其和/平可以)¶
(移風/易俗)王曰七律者何(周有七音王問七音之律意謂/七律為音器用黄鐘為宫大蔟)¶
(為商沽洗為角林鐘為徵南吕/為羽應鐘為變宫㽔賔為變徵)對曰昔武王伐殷嵗¶
在鶉火(嵗嵗星也鶉火次名周分野也從栁九度至/張十七度爲鶉火謂武王始發師東行時殷)¶
(之十一月二十八日戊子於夏為十/月是時嵗星在張十三度張鶉火也)月在天駟(天駟/房星)¶
<pb:KR2e0001_SBCK_003-23b>¶
(也謂戊子日/月宿房五度)日在析木之津(津天漢也析木次名從/尾十度至斗十一度為)¶
(析木其間為漢津謂/戊子日日宿箕七度)辰在斗柄(辰日月之㑹斗柄斗/前也謂戊子後三日)¶
(得周正月辛夘朔於殷為十二月夏/為十一月是日月合辰斗前一度)星在天黿(星辰/星也)¶
(天黿次名一曰𤣥枵從須女八度至危十五度為天/黿謂周正月辛夘朔二日壬辰辰星始見三日癸巳)¶
(武王發行二十八日戊午度孟津距戊子三十一日/二十九日己未晦冬至辰星在須女伏天黿之首)¶
星與日辰之位皆在北維(星辰星辰星在須女日在/析木之津辰在斗柄故皆)¶
(在北維北維/北方水位也)顓頊之所建也帝嚳受之(建立也顓頊/帝嚳所代也)¶
(帝嚳周之先祖后稷所出也禮祭法曰周人禘嚳而/郊稷顓頊水徳之王立於北方帝嚳木徳故受之於)¶
(水今周亦木徳當受殷之/水猶帝嚳之受顓頊也)我姬氏出自天黿(姬氏周/姓天黿)¶
(即𤣥枵齊之分野也周之皇妣王季之母大姜者逢/伯陵之後齊女也故言岀於天黿傳曰有逢伯陵因)¶
<pb:KR2e0001_SBCK_003-24a>¶
(之蒲姑氏因之而後太公因之又曰/有星出於須女姜氏任氏實守其祀)及析木者有建¶
星及牽牛焉(從斗一度至十一度分屬析木日辰所/在也建星在牽牛間謂從辰星所在須)¶
(女天黿之首至析木之分歴建/星及牽牛皆水宿言得水𩔖也)則我皇妣大姜之姪¶
伯陵之後逢公之所馮神也(皇君也生曰母死曰妣/大姜大王之妃王季之)¶
(母姜女也女子謂昆弟之子男女皆曰姪伯陵大姜/之祖有逢伯陵也逢公伯陵之後大姜之姪殷之諸)¶
(侯封於齊地齊地屬天黿故祀天黿死而配食為其/神主故云馮馮依也言天黿乃皇妣家之所馮依非)¶
(但合於水木相承而已又我實出於/水家周道起於大王故本於大姜)嵗之所在則我¶
有周之分野也(嵗星在鶉火鶉火周之分/野嵗星所在利以伐人)月之所在¶
辰馬䢉祥也(辰馬謂房心星也心星所在大辰之次/為天駟駟馬也故曰辰馬言月在房合)¶
(於䢉祥也祥猶象也房星晨/正而䢉事起故謂之䢉祥)我太祖后稷之所經¶
<pb:KR2e0001_SBCK_003-24b>¶
緯也(稷播百榖故農祥后稷之所經緯/也晉語曰辰以成善后稷是相)王欲合是五¶
位三所而用之(王武王也五位嵗月日星辰也三所/逢公所馮神周分野所在后稷所經)¶
(緯/也)自鶉及駟七列也(鶉鶉火之分張十三度駟天駟/房五度嵗月之所在從張至房)¶
(七列合七宿謂張翼/軫角亢氐房之位)南北之揆七同也(七同合七律/也揆度也嵗)¶
(在鶉火午辰星在天黿子鶉火周分野天黿/及辰水星周所出自午至子其度七同也)凡神人¶
以數合之以聲昭之(凡凡合神人之樂也以數合之/謂取其七也以聲昭之用律調)¶
(音/也)數合聲龢然後可同也(同謂神/人相應)故以七同其數而¶
以律龢其聲於是乎有七律(七同其數謂七列七同/七律也律和其聲律有)¶
(隂陽正/變之聲)王以二月癸亥夜陳未畢而雨(二月周二月/四日癸亥至)¶
(牧野之日夜陳師陳師未畢而/雨雨天地神人叶同之應也)以夷則之上宫畢之¶
<pb:KR2e0001_SBCK_003-25a>¶
(夷平也則法也夷則所以平民無貳也上宫以夷則/爲宫聲夷則上宫也故以畢陳周禮大師執同律以)¶
(聴軍聲而詔吉凶一曰/陽氣在上故曰上宫)當辰辰在戍上故長夷則之¶
上宫名之曰羽(長謂先用之也辰時也辰日月之會/斗柄也當初陳之時周二月昏斗建)¶
(丑而斗柄在戌上下臨其時/名其樂爲羽羽翼其衆也)所以藩屏民則也(屏蔽/也羽)¶
(之義取能藩蔽/民使中法則也)王以黄鐘之下宫布戎于牧之野(布/戎)¶
(陳兵也謂夜陳之晨旦甲子昧爽左杖黄鉞右秉白/旄時也黄鐘所以宣養氣徳使皆自勉尚桓桓也黄)¶
(鐘在下故/曰下宫)故謂之厲所以厲六師也(名北樂爲厲者/所以厲六軍之)¶
(衆/也)以大蔟之下宫布令于商昭顯文徳厎紂之多辠¶
(商紂都也文文王也厎致也既殺紂入商之都𤼵號/施令以昭明文王之徳致紂之多辠大蔟所以贊陽)¶
(出滯葢謂釋箕子之囚散鹿臺之財/𤼵巨橋之粟也大蔟在下故曰下宫)故謂之宣所以¶
<pb:KR2e0001_SBCK_003-25b>¶
宣三王之徳也(三王大王王/季文王也)反及嬴内以無射之上¶
宫布憲施舍於百姓(嬴内地名憲法也施施惠舍舍/辠也無射所以宣布哲人之令)¶
(徳示民軌儀無射/在上故曰上宫)故謂之嬴亂所以優柔容民也(亂/治)¶
(也柔/安也)¶
景王既殺下門子(下門子周大夫王子猛之傅也景/王無適子既立子猛又欲立王子)¶
(朝故先殺子猛/傅下門子也)賓孟適郊見雄雞自㫁其尾(賓孟周/大夫子)¶
(朝之傅/賔起也)問之侍者曰憚其犧也(侍者孟之從臣也憚/懼也純美為犧祭祀)¶
(所用言雞自㫁其尾/者懼為宗廟所用也)遽歸告王(遽猶疾也賔孟有寵/於王欲立王子朝王)¶
(將許之故先殺下門子賔孟知意故感/犧之美念及子朝疾歸語王勸立之)曰吾見雄雞¶
自㫁其尾而人曰憚其犧也吾以為信畜矣(信誠也/雞景為)¶
<pb:KR2e0001_SBCK_003-26a>¶
(宗廟之用故自㫁其尾此/誠六畜之情不與人同)人犧實難已犧何害(人犧/謂雞)¶
(也為人作犧實難言將見殺也已謂子朝已自/為犧當何害乎人君冕服有似於犧故以喻焉)抑其¶
惡為人用也乎則可也(言雞惡為人所用故自/㫁其尾可也自可爾也)人異¶
於是(異於雞也人之美則/宜君人事宗廟也)犧者實用人也(用人猶治/也人自作)¶
(犧則能/治人)王弗應(弗應者曉其/意畏大臣也)田于鞏(鞏北山今/河南縣也)使公¶
卿皆從將殺單子未克而崩(單子單穆公也克能也/王欲廢子猛更立子朝)¶
(恐其不從故欲殺之遇心疾而/崩故未能也在魯昭二十二年)¶
敬王十年劉文公與萇𢎞欲城成周為之告晉(敬王/景王)¶
(之子悼王之弟敬王丐也十年魯昭三十二年劉文/公王卿士劉摯之子文公卷也萇𢎞周大夫萇叔也)¶
(欲城成周者欲城成周之城也成周在𤄊水東王城/在𤄊水西初王子朝作亂於魯昭二十三年夏王子)¶
<pb:KR2e0001_SBCK_003-26b>¶
(朝入于王城敬王如劉秋敬王居于翟泉翟泉成周/之城周墓所在也魯昭二十六年四月敬王師敗岀)¶
(之徒多在王城敬王畏之於是晉/居于渭十月晉人救之王入于成周子朝奔楚子朝/旣奔其餘黨澹)¶
(徴諸矦戍周月役煩勞故萇𢎞欲城成/周使富新石張爲主如晉請城成周也)魏獻子為政¶
(獻子晉正卿魏/絳之子舒也)説萇𢎞而與之(説好萇𢎞/從其求也)將合諸侯¶
(合諸侯/以城周)衛彪傒適周聞之(彪傒衛/大夫也)見單穆公曰萇劉¶
其不沒乎(没終/也)周詩有之曰天之所支不可壞也(周/詩)¶
(飫時所歌/支拄也)其所壞亦不可支也昔武王𠑽殷而作此¶
詩也以為飫歌名之曰支以遺後之人使永監焉(監/觀)¶
(立成立行/也)夫禮之立成者為飫(禮不坐也)昭明大節而已少¶
典與焉(節體也曲章曲也與𩔖也言飫禮所以教民/敬戒昭明大體而已故其詩樂少章典威儀)¶
<pb:KR2e0001_SBCK_003-27a>¶
(少比/𩔖也)是以爲之日惕其欲教民戒也(惕懼也是以日/自恐懼欲民知)¶
(戒慎/也)然則夫支之所道者必盡知天地之爲也(知天/地之)¶
(爲謂所/支壊也)不然不足以遺後之人今萇劉欲支天之所¶
壊不亦難乎自幽王而天奪之明使迷亂棄徳而即¶
慆淫(即就也/慆慢也)以亡其百姓其壊之也久矣而又將補¶
之殆不可矣(殆近/也)水火之所犯(犯害/也)猶不可救而况¶
天乎諺曰從善如登從惡如崩(如登喻難/如崩喻易)昔孔甲亂¶
夏四世而殞(孔甲禹後十四世也亂夏亂禹/之法四世孔甲至桀四世而亡)𤣥王勤¶
商十有四世而興(𤣥王契也殷祖契由𤣥鳥而生湯/亦水徳故云𤣥王勤者勤身修徳)¶
(以興其國也自契至湯十/四世而有天下言其難也)帝甲亂之七世而殞(帝甲/湯後)¶
<pb:KR2e0001_SBCK_003-27b>¶
(二十五世也亂湯之/法至紂七世而亡)后稷勤周十有五世而興(自后/稷至)¶
(文王十/五世也)幽王亂之十有四世(自幽王至今敬/王十四世也)守府之¶
謂多胡可興也(胡何也夏殷之亂或四世或七世而/亡今周十有四世而無徳以救之雖)¶
(未亡得守府藏天禄/已多矣又何可興也)夫周髙山廣川大藪也故能生¶
之良材(言周之道徳禮法所以長育賢材猶/天之有山川大藪良材之所生也)而幽王¶
蕩以為魁陵糞土溝瀆其有悛乎(蕩壊也小阜曰魁/悛止也言幽王敗)¶
(亂周之法度猶壊毁髙山以為魁陵糞/土殘絶川藪以為溝瀆無有悛止之時)單子曰其咎¶
孰多(謂萇/劉也)曰萇叔必速及夫將以道補者也(萇叔萇/𢎞字也)¶
(速及速及於咎也以道/補者欲以天道補人事)夫天道道可而省不(道達也/省去也)¶
萇叔反是以誑劉子(誑惑/也)必有三殃違天一也(支所/壊)¶
<pb:KR2e0001_SBCK_003-28a>¶
反道二也(以天道/補人事)誑人三也(惑劉/子也)周若無咎萇叔必¶
為戮雖晉魏子(魏獻/子也)亦將及焉(咎及/之也)若得天福其當¶
身乎(當其身禍尚㣲後/有繼故為天福也)若劉氏則必子孫實有禍(殃/及)¶
(子/孫)夫子而棄常法以從其私欲(棄常法不修周法也/從私欲欲城成周也)¶
用巧變以崇天灾(巧變者見周滅於西都平王東遷/以獲久長故今欲復遷也崇猶益)¶
(勤勞也/也)勤百姓以為己名其殃大矣(名功也)是嵗也魏獻¶
子合諸侯之大夫於翟泉(是嵗敬王十一/年魯定之元年)遂田于大¶
陸焚而死(田以火田也/大陸晉藪)及范中行之難萇𢎞與之晉¶
人以為討二十八年殺萇𢎞(范中行晉大夫范吉射/中行寅也作難叛其君)¶
(初劉氏范氏世為婚姻萇𢎞事劉文公故周人與范/氏敬王二十八年魯哀三年晉人以讓周周為之殺)¶
<pb:KR2e0001_SBCK_003-28b>¶
(萇/𢎞)及定王劉氏亡(劉氏文公之子孫/也定亦當為貞)¶
周語下第三　國語¶
<pb:KR2e0001_SBCK_003-29a>¶
<pb:KR2e0001_SBCK_003-30a>¶
