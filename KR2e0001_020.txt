# -*- mode: mandoku-view; -*-
#+TITLE: 國語
#+DATE: 2015-09-10 23:24:11.059407
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB02n0041-020國語-卷第二十.
<pb:KR2e0001_SBCK_020-1a>¶
越語上第二十　國語　韋氏解¶
越王句踐棲於㑹稽之上(山處曰棲㑹稽山名在今/山隂南七里吳敗越于夫)¶
(椒遂入越越子保于/㑹稽在魯哀元年)乃號令於三軍(號呼/也)曰凡我父¶
兄昆弟及國子姓(號令三軍而言父兄昆弟者方在/危阨親而呼之也國子姓年在衆)¶
(子同姓/之列者)有能助寡人謀而𨓆吳者吾與之共知越國¶
之政(知政謂/為卿)大夫種進對曰臣聞之賈人(賈人買賤/賣貴者)¶
夏則資皮(資取/也)冬則資絺(絺葛也精曰/絺麤曰綌)旱則資舟水¶
則資車以待乏也夫雖無四方之憂然謀臣與爪牙¶
之士不可不養而擇也譬如衰笠時雨既至必求之¶
今君王既棲於㑹稽之上然後乃求謀臣無乃後乎¶
<pb:KR2e0001_SBCK_020-1b>¶
(後晚/也)句踐曰茍得聞子大夫之言何後之有執其手¶
而與之謀遂使之行成於吳(傳曰使種因吳大/宰嚭以求成也)曰寡¶
君句踐乏無所使使其下臣種不敢徹聲聞於天王¶
(徹達/也)私於下執事曰寡君之師徒不足以辱君矣(不/足)¶
(以屈辱君/親來討也)願以金玉子女賂君之辱請句踐女女於¶
王(進女/為女)大夫女女於大夫士女女於士越國之寶器¶
畢從寡君帥越國之衆以從君之師徒唯君左右之¶
(左右在君/所用也)若以越國之罪為不可赦也將焚宗廟(為/將)¶
(不血/食也)係妻孥(係繫也死生同命/不為吳所禽虜)沈金玉於江(不欲吳/得之)¶
有帶甲五千人將以致死乃必有偶(偶對/也)是以帶甲¶
<pb:KR2e0001_SBCK_020-2a>¶
萬人以事君也(言赦越罪是得帶/甲萬人事君也)無乃即傷君王之¶
所愛乎與其殺是人也寧其得此國也其孰利乎(寧/安)¶
(也言戰而殺是萬人與安/而得越國二者誰為利乎)夫差將欲聽與之成子胥¶
諫曰不可夫吳之與越也仇讎敵戰之國也三江環¶
之民無所移(環繞也三江松江錢塘浦陽江也言此/二國之民三江繞之遷徙非吳則越也)¶
有吳則無越有越則無吳(言勢不/兩立也)將不可改於是矣¶
(言滅之之計/不可改易也)員聞之陸人居陸水人居水夫上黨之¶
國(黨所也上所之/國謂中國也)我攻而勝之吾不能居其地不能¶
乘其車(言習俗之異也説云吳是時未知以車戰申/公巫臣使其子狐庸教之昭謂狐庸敎吳魯)¶
(成公時也至此哀元年歴五公/矣非未知也吳地勢自習水耳)夫越國吾攻而勝之¶
<pb:KR2e0001_SBCK_020-2b>¶
吾能居其地吾能乘其舟此利也不可失也已君必¶
滅之失此利也雖悔之亦無及已越人飾美女八人¶
納之大宰嚭(上言請大夫女女於大夫故因此而納/美女於大宰嚭以求免也嚭吳正卿故)¶
(楚大夫伯州黎之子也魯昭元年州黎爲楚/靈王所殺嚭奔吳唐尚書云平王殺之非也)曰子茍¶
赦越國之罪又有美於此者將進之大宰嚭諫曰嚭¶
聞古之伐國者服之而已今已服矣又何求焉夫差¶
與之成而去之(成平/也)句踐説於國人(説解/也)曰寡人不¶
知其力之不足也而又與大國執讎(執猶/結也)以暴露百¶
姓之骨於中原此則寡人之罪也寡人請更(更改/也)於¶
是葬死者問傷者養生者弔有憂賀有喜送往者迎¶
<pb:KR2e0001_SBCK_020-3a>¶
來者去民之所惡補民之不足然後卑事夫差宦士¶
三百人於吳(將三百人以入/事吳若宦豎然)其身親為夫差前馬(前/馬)¶
(前驅在/馬前也)句踐之地南至于句無(今諸暨有句/無亭是也)北至于¶
禦兒(今嘉興語/兒鄉是也)東至于鄞(今鄞縣/是也)西至于姑蔑(姑蔑/今大)¶
(湖是/也)廣運百里(言取境内近者百里之中/耳東西為廣南北為運)乃致其父¶
兄昆弟而誓之曰寡人聞古之賢君四方之民歸之¶
若水之歸下也今寡人不能將帥二三子夫婦以蕃¶
(蕃息/也)命壯者無取老婦令老者無取壯妻女子十七¶
不嫁其父母有罪丈夫二十不取其父母有罪(禮三/十而)¶
(娶二十而嫁今不/待禮者務育民也)將免者以吿(免乳/也)公令醫守之(醫乳/醫也)生¶
<pb:KR2e0001_SBCK_020-3b>¶
丈夫二壺酒一犬生女子二壺酒一豚(犬陽畜知擇/人豚主内隂)¶
(類/也)生三人公與之母(母乳母也人生/三者亦希耳)生二人公與之¶
餼(餼食/也)當室者死三年釋其政(當室適子也禮/父為適子三年)支子¶
死三月釋其政(支子/庶子)必哭泣葬埋之如其子令孤子¶
寡婦疾疹貧病者納宦其子(宦仕也仕其子而/教之稟以食之也)其達¶
士潔其居(潔其/館舍)美其服(賜衣/服也)飽其食(稟餼/多也)而摩厲之¶
於義四方之士來者必廟禮之(禮之於廟/吿先君也)句踐載稻¶
與脂於舟以行(稻糜脂/膏也)國之孺子之游者無不餔也¶
無不歠也必問其名(為後將/用之)非其身之所種則不食¶
非其夫人之所織則不衣十年不收於國民居有三¶
<pb:KR2e0001_SBCK_020-4a>¶
年之食(古者三年耕必/餘一年之食)國之父兄請曰昔者夫差恥¶
吾君於諸矦之國今越國亦節矣(有節/度也)請報之句踐¶
辭曰昔者之戰也非二三子之罪也寡人之罪也如¶
寡人者安與知恥請姑無庸戰(姑且也/庸用也)父兄又請曰¶
越四封之内親吾君也猶父母也子而思報父母之¶
仇臣而思報君之讎其有敢不盡力者乎請復戰句¶
踐既許之乃致其衆而誓之曰寡人聞古之賢君不¶
患其衆之不足也而患其志行之少恥也(少恥謂進/不念功臨)¶
(難茍/免)今夫差衣水犀之甲者億有三千(言多也犀形/似豕而大今)¶
(徼外所送有山犀有水犀水犀之皮有珠甲/山犀則無億三千所謂賢良也若今備衞士)不患其¶
<pb:KR2e0001_SBCK_020-4b>¶
志行之少恥也而患其衆之不足也今寡人將助天¶
滅之(言夫差天所不/與故曰助天也)吾不欲匹夫之勇也(匹夫輕儳/徼功要利)¶
(旅俱/者)欲其旅進旅𨓆也(也)進則思賞𨓆則思刑如此¶
則有常賞進不用命(離伍獨/進也)退則無恥(不畏/戮辱)如此則¶
有常刑果行國人皆勸父勉其子兄勉其弟婦勉其¶
夫(言得一國/之歡心)曰孰是君也而可無死乎(孰誰也誰有/恩惠如是君)¶
(者可不為/之死乎)是故敗吳於囿(囿笠澤也在/魯哀十七年)又敗之於沒¶
(沒地名在/哀十九年)又郊敗之(在哀二十年十/一月越圍吳)夫差行成曰寡¶
人之師徒不足以辱君矣請以金玉子女賂君之辱¶
句踐對曰昔天以越與吳而吳不受今天以吳予越¶
<pb:KR2e0001_SBCK_020-5a>¶
越可以無聽天之命而聽君之令乎吾請達王甬句¶
東(甬甬江句句章也/達王出之東境)吾與君為二君乎(待之若/二君然)夫差¶
對曰寡人禮先壹飯矣(言巳年長於越王覺差壹/飯之間欲以少長求免也)君¶
若不忘周室而為弊邑宸宇(宸屋霤宇邊也言越君/若以周室之故以屋宇)¶
(之餘庇/覆吳也)亦寡人之願也君若曰吾將殘女社稷滅女¶
宗廟寡人請死余何面目以視於天下乎越君其次¶
也(次舍/也)遂滅吳¶
越語上第二十&KR0680;國語¶
<pb:KR2e0001_SBCK_020-5b>¶
