# -*- mode: mandoku-view; -*-
#+TITLE: 國語
#+DATE: 2015-09-10 23:24:10.414910
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB02n0041-005國語-卷第五.
<pb:KR2e0001_SBCK_005-1a>¶
魯語下第五　國語　韋氏解¶
叔孫穆子聘於晉(穆子魯卿叔孫/得臣之子豹也)晉悼公饗之(以饗/禮見)¶
(及至也悼公先爲穆/之)樂及鹿鳴之三而後拜樂三(子作肆夏文王各三)¶
(篇而不拜至作鹿鳴之/三篇而後拜樂三也)晉矦使行人問焉(行人官名/掌賓客之)¶
(禮傳曰韓獻子使/行人子貟問焉)曰子以君命鎭撫敝邑(鎭重也/撫安也)不¶
腆先君之禮以辱從者(腆厚也稱/從者謙也)不腆之樂以節之¶
(以樂節/禮也)吾子舍其大而加禮於其細敢問何禮也(大/謂)¶
(肆夏文王細/謂鹿鳴也)對曰寡君使豹來繼先君之好君以諸¶
矦之故況使臣以大禮(況賜/也)夫先樂金奏肆夏繁遏¶
渠天子所以饗元矦也(金奏以鍾奏樂也肆夏一名/樊韶夏一名遏納夏一名渠)¶
<pb:KR2e0001_SBCK_005-1b>¶
# SB1_0252-035.png
# page missing
<pb:KR2e0001_SBCK_005-1b>¶
(四牡君勞使臣之樂也章著也言臣奉命勞勤/於外述敘其情以歌樂之所以著其勤勞也)皇皇¶
者華君敎使臣曰每懷靡及(皇皇者華君遣使臣之/樂也皇皇猶煌煌也懐)¶
(私爲每懐靡無也言臣奉使當榮顯其君如華之色/煌煌然旣受命當思在公每人人懷其私於事將無)¶
(所/及)諏謀度詢必咨於周敢不拜敎(此六者皆君之所/以敎臣也訪問於)¶
(善爲咨忠信爲周言諏謀度/詢必當咨之於忠信之人)臣聞之曰懷和爲每懷¶
(鄭後司農云/和當爲私)咨才爲諏(才當爲事傳/曰吝事爲諏)咨事爲謀(事當/爲難)¶
(𫝊曰咨/難爲謀)咨義爲度(咨禮義爲度/度亦謀也)咨親爲詢(詢親戚/之謀)忠¶
信爲周(言當咨之於忠信之/人也詩云周爰咨詢)君況使臣以大禮重之¶
以六德敢不重拜(六德謂諏也謀也度/也詢也咨也周也)¶
季武子爲三軍(爲作也武子魯卿季文子之子季孫/夙也周禮天子六軍諸矦大國三軍)¶
<pb:KR2e0001_SBCK_005-2a>¶
(魯伯禽之封舊有三軍其後削弱二軍而已武子欲/專公室故益中軍以爲三三家各征其一事在魯襄)¶
(十一/年)叔孫穆子曰不可天子作師公帥之以征不德¶
(師謂六軍之衆也公謂諸矦爲王郷士者也周禮軍/將皆命卿詩云周公東征周公時爲二伯而東征則)¶
(亦上公爲/元帥也)元矦作師卿帥之以承天子(元矦大國之/君也師三軍)¶
(之衆也大國三卿皆命於天子承天子謂從王師征/不義也孔子曰天下有道則禮樂征伐自天子出)¶
諸矦有卿無軍帥敎衛以贊元矦(諸矦謂次國之君/也有卿有命卿也)¶
(二卿命於天子一卿命於其君無軍無三軍也若元/矦有事則令卿帥其所敎武衛之士以佐元矦禮所)¶
(謂次國二軍小國一軍謂以/賦出軍從征伐也贊佐也)自伯子男有大夫無卿¶
(無卿無命卿也王制曰/小國二卿皆命於其君)帥賦以從諸矦(賦國中出兵/車甲士以從)¶
(大國諸/矦也)是以上能征下下無姦慝(征正也/慝惡也)今我小矦¶
<pb:KR2e0001_SBCK_005-2b>¶
也(言小矦者削/弱之日久矣)處大國之閒(大國齊/楚也)繕貢賦以共從¶
者猶懼有討(猶懼以不給/見誅討也)若爲元矦之所(之所謂作/三軍元矦)¶
(所/爲)以怒大國無乃不可乎弗從遂作中軍(言中者明/已有上下)¶
(軍/也)自是齊楚代討於魯(代更/也)襄昭皆如楚(襄襄公昭/昭公也如)¶
(楚朝事楚也事在襄/二十九年昭七年)¶
諸矦伐秦及涇莫濟(及至也涇水名也濟度也魯襄/十一年晉悼公伐鄭秦人伐晉)¶
(以救鄭十四年晉使六卿帥諸矦/之大夫伐秦至涇水無肯先渡者)晉叔嚮見叔孫穆¶
子曰諸矦謂秦不恭而討之及涇而止於秦何益(何/益)¶
(何益於伐/秦之事)穆子曰豹之業及匏有苦葉矣不知其它¶
(業事也匏有苦葉詩邶風篇名也其詩曰匏有苦葉/濟有深渉深則厲淺則揭言其必濟不知其它也)¶
<pb:KR2e0001_SBCK_005-3a>¶
叔嚮𨓆召舟虞與司馬(舟虞掌舟/司馬掌兵)曰夫苦匏不材於¶
人共濟而已(材讀若裁也不裁於人言不可食/也共濟而已佩匏可以度水也)魯叔¶
孫賦匏有苦葉必將涉矣(詩以言/志也)具舟除隧不共有¶
法(隧道也共具也舟虞具/舟司馬除道法刑也)是行也魯人以莒人先濟¶
諸矦從之(諸矦諸矦之大夫也以/用也能東西之曰以)¶
襄公如楚及漢聞康王卒欲還(襄公魯成公之子襄/公午也如楚者以宋)¶
(之盟朝于楚也漢水名康/王楚恭王之子康王昭也)叔仲昭伯曰君之來也非¶
爲一人也(叔仲昭伯魯大夫叔仲惠伯之/孫叔仲帶也一人謂康王也)爲其名與¶
其衆也(名謂爲大國有盟主之名/也衆略地多兵甲衆也)今王死其名未改¶
其衆未敗何爲還諸大夫皆欲還子服惠伯曰不知¶
<pb:KR2e0001_SBCK_005-3b>¶
所爲姑從君乎(惠伯魯大夫仲孫它之/子子服椒也姑且也)叔仲曰子之¶
來也非欲安身也爲國家之利也故不憚勤逺而聽¶
於楚(憚難/也)非義楚也畏其名與衆也(義楚非以楚/有義而往也)夫¶
義人者固慶其喜而弔其憂況畏而服焉(慶猶賀也/喜猶福也)¶
聞畏而往聞喪而還苟芈姓實嗣其誰代之任喪(芊/楚)¶
(姓也嗣嗣世也任當也誰當代之當喪爲/主者乎言必自當之故不可不往弔也)王大子又¶
長矣執政未改(執政令尹司/馬也改易也)予爲先君來死而去之¶
其誰曰不如先君(言我爲楚先君故來聞死而去之/後嗣臣子誰肯自謂德不如先君)¶
(者/乎)將爲喪舉聞喪而還其誰曰非侮也(舉動也如在/國聞楚有喪)¶
(將爲之舉動而往況已至漢聞/喪而還其誰言魯不輕侮之也)事其君而任其政其¶
<pb:KR2e0001_SBCK_005-4a>¶
誰由已貳(任當也由從也言楚臣方事其君而當其/政其誰肯從巳時而使諸矦有攜貳者乎)¶
求&KR0003;其侮而亟於前之人其讎不滋大乎(&KR0003;猶除也/滋益也亟)¶
(疾也言楚君求除其輕侮己者將/急疾於前之人此讎不益大乎)說侮不懦執政不¶
貳帥大讎以憚小國其誰云待之(懦弱也憚難也言/楚人欲除其侮後)¶
(之恥不懦弱其執政之臣無二心以楚/大讎爲魯作難其誰能待之待猶禦也)若從君而&KR0709;¶
患則不如違君以辟難(&KR0709;之/也)且夫君子計成而後行¶
二三子計乎有禦楚之術而有守國之備乎則可也¶
(可可/還也)若未有不如往也乃遂行反及方城聞季武子¶
襲卞(方城楚北山卞魯邑也/季武子襲之以自予)公欲還出楚師以伐魯¶
(伐季氏也言魯/者季氏專魯國)榮成伯曰不可(成伯魯大夫聲/伯之子名欒)君之¶
<pb:KR2e0001_SBCK_005-4b>¶
於臣其威大矣不能令於國而恃諸矦諸矦其誰暱¶
之(暱親/也)若得楚師以伐魯魯旣不違夙之取卞也必¶
用命焉守必固矣(夙武子名也言夙取卞時魯人不/違而從之是爲聽用其命必同心)¶
(而守故/言固矣)若楚之𠑽魯(𠑽勝/也)諸&KR0078;不𫉬闚焉而況君乎¶
彼無亦置其同𩔖以服東夷而大攘諸夏將天下是¶
王而何德於君其予君也(無亦亦也同𩔖同姓也攘/卻也言楚亦將自置其同)¶
(姓於魯以取天/下不予君也)若不克魯君以蠻夷伐之而又求入¶
焉必不𫉬矣不如予之(予之以卞/予武子也)夙之事君也不敢¶
不悛(悛改/也)醉而怒醒而喜庸何傷(庸用也言公欲伐/魯若人醉而怒今)¶
(止若醒而喜/也用何傷乎)君其入也乃歸¶
<pb:KR2e0001_SBCK_005-5a>¶
襄公在楚季武子取卞使季冶逆(季冶魯大夫季氏/之族子冶也逆迎)¶
(璽印也古者大夫之印/也)追而予之璽書(亦稱璽璽書璽封書也)以告曰卞¶
人將叛臣討之旣得之矣(此璽書/之辭也)公未言榮成子曰¶
(恐公怒故/先言也)子股肱魯國社稷之事子實制之唯子所¶
利何必卞(利猶/便也)卞有罪而子征之子之隷也又何謁¶
焉(隷役也/謁告也)子冶歸致禄而不出(致歸也歸禄還采邑/也傳曰公冶致其邑)¶
曰使予欺君謂予能也(欺謂璽書言卞人/將叛也能賢能也)能而欺其¶
君敢享其禄而立其朝乎(享食/也)¶
虢之㑹(諸矦之大夫尋宋之/盟也在魯昭元年)楚公子圍二人執戈先¶
焉(楚公子圍恭王之庶子靈王熊䖍也時/爲令尹先謂使二人執戈在前導也)蔡公孫歸¶
<pb:KR2e0001_SBCK_005-5b>¶
生與鄭罕虎見叔孫穆子(歸生蔡大師子朝之子子/家也罕虎鄭大夫子罕之)¶
(孫子展之子子皮也/穆子魯卿叔孫豹也)穆子曰楚公子甚美不大夫矣¶
(美謂服/飾盛也)抑君也(似君/也)鄭子皮曰有執戈之前吾惑之¶
(惑疑/怪也)蔡子家曰楚大國也公子圍其令尹也有執戈¶
之前不亦可乎穆子曰不然天子有虎賁習武訓也¶
(訓敎也虎賁掌先後三而趨舍則守/王閑在國則守宫門所以習武敎也)諸矦有旅賁禦¶
灾害也(禦禁也旅賁掌執戈盾夾車而趨車/止則持輪所以備非常禁灾害也)大夫有¶
貳車備承事也(貳副也承奉/也事使也)士有陪乗告奔&KR0709;也(陪/猶)¶
(重也奔走/使令也)今大夫而設諸矦之服有其心矣(有篡國/心也)¶
若無其心而敢設服以見諸矦之大夫乎將不入矣¶
<pb:KR2e0001_SBCK_005-6a>¶
(若不見討必爲篡/不復入爲大夫也)夫服心之文也(言心所好/身必服之)如龜焉¶
灼其中必文於外若楚公子不爲君必死不合諸矦¶
矣(不復爲大夫/以㑹諸矦也)公子圍反殺郟敖而代之(郟敖楚康/王之子麇)¶
(麇有疾圍縊而殺之/葬之于郟謂之郟敖)¶
虢之㑹諸矦之大夫尋盟末退(尋宋之/盟也)季武子伐莒¶
取鄆(鄆莒/邑)莒人告于㑹楚人將以叔孫穆子爲戮(楚/人)¶
(令尹圍也以魯背/盟取鄆故欲戮之)晉樂王鮒求貨於穆子(樂王鮒晉/大夫樂&KR0074;)¶
(子)曰吾爲子請於楚穆子不予梁其踁謂穆子曰有¶
貨以衞身也出貨而可以免子何愛焉(梁其踁穆子/家臣衞營也)¶
穆子曰非汝所知也承君命以㑹大事(大事/盟也)而國有¶
<pb:KR2e0001_SBCK_005-6b>¶
# SB1_0252-046.png
# page missing
<pb:KR2e0001_SBCK_005-6b>¶
(正卿也是爲國棟言已爲/戮魯誅盡矣故曰養吾棟)夫棟折而榱崩吾懼壓焉¶
(壓笮也言季氏亡/則叔孫氏亦必亡)故曰雖死於外而庇宗於内可也¶
(庇覆/也)今旣免大恥而不忍小忿可以爲能乎乃出見之¶
平丘之㑹晉昭公使叔嚮辭昭公弗與盟(晉昭公晉/平公之子)¶
(昭公夷也魯昭十年季平子伐莒取郠莒人愬之於/晉十三年晉將討魯㑹于平丘使叔嚮辭魯昭公不)¶
(與之/盟)子服惠伯曰晉信蠻夷而棄兄弟(蠻夷莒也/兄弟魯也)其¶
執政貳也(執政之臣有二心/於莒而助之也)貳必失諸矦豈唯魯然¶
(言不獨/失魯也)夫失其政者必毒於人魯懼及焉(必加毒/於人)不¶
可以不恭必使上卿從之(從至晉/謝也)季平子曰然則意¶
如乎(平子季武子之孫悼子/之子意如也時爲上卿)若我往晉必患我誰爲¶
<pb:KR2e0001_SBCK_005-7a>¶
之貳(患謂見執若/如也貳副也)子服惠伯曰椒旣言之矣敢逃難¶
乎椒請從(椒惠/伯名)晉人執平子子服惠伯見韓宣子(宣/子)¶
(晉正卿韓獻/子之子起也)曰夫盟信之要也(要猶/結也)晉爲盟主是主¶
信也若盟而棄魯矦信抑闕矣(闕缺/也)昔欒氏之亂齊¶
人閒晉之禍伐取朝歌(間候也欒氏晉大夫欒盈也/𫉬罪奔楚自楚奔齊魯襄二)¶
(十三年齊莊公納盈不克/秋伐晉取朝歌朝歌晉邑)我先君襄公不敢寧處使¶
叔孫豹悉帥弊賦(賦兵/也)踦跂畢行無有處人(踦跂跰/蹇也)¶
以從軍吏次於雝俞(次舍也雍/俞晉地)與邯鄲勝擊齊之左¶
(邯鄲勝晉大夫趙旃之子須/子勝也食采邯鄲左左軍也)掎止晏萊焉(從後曰掎/止𫉬也晏)¶
(萊齊/大夫)齊師𨓆而後敢還非以求逺也(非以求/逺功也)以魯之¶
<pb:KR2e0001_SBCK_005-7b>¶
# SB1_0252-049.png
# page missing
<pb:KR2e0001_SBCK_005-7b>¶
(或作&KR4057;富陽有之人面㗋身能言或云/獨足蝄蜽山精好斆人聲而迷惑人也)水之怪曰龍¶
罔象土之怪曰墳羊(龍神獸也非所常見故曰怪或/云罔象食人一名沐腫唐云墳)¶
(羊雌雄/不成者)¶
季康子問於公父文伯之母(康子魯正卿季悼子曾/孫&KR0074;子之子季孫肥也)¶
(文伯魯大夫季悼子之孫公父穆伯/之子公父歜也母穆伯之妻敬姜也)曰主亦有以語¶
肥也(大夫稱主妻亦/如之語敎誡也)對曰吾能老而已何以語子康¶
子曰雖然肥願有聞於主(覬得一言/可行者)對曰吾聞之先¶
姑(夫之母曰姑/没曰先姑)曰君子能勞後世有繼(能勞能自卑/勞貴而不驕)¶
(也有繼子/孫不廢也)子夏聞之曰善哉商聞之曰古之嫁者不¶
及舅姑謂之不幸夫婦學於舅姑者也¶
<pb:KR2e0001_SBCK_005-8a>¶
公父文伯飲南宫敬叔酒(敬叔魯大夫孟僖子之/子懿子之弟南宫&KR0003;也)以¶
露睹父爲客(睹父魯大夫客上客也/禮飲尊一人以爲客)羞鼈焉小(羞進/也)¶
睹父怒(怒龞/小也)相延食鼈(延進也衆賓/相進以食龞)辭曰將使鼈長¶
而後食之遂出(此睹/父詞)文伯之母聞之怒曰吾聞之先¶
子(先子先舅/季悼子也)曰祭養尸饗養上賓(言祭祀之禮尊養/尸饗宴之禮養上)¶
(賓/也)鼈於何有(於何有猶何/禮有鼈也)而使夫人怒也遂逐之五¶
日魯大夫辭而復之(辭請/也)¶
公父文伯之母如季氏(如之/也)康子在其朝(自其外/朝也)與¶
之言弗應從之及&KR2321;門弗應而入(入康子/之家)康子辭於¶
朝而入見(辭其家臣/入見敬姜)曰肥也不得聞命無乃罪乎(得/無)¶
<pb:KR2e0001_SBCK_005-8b>¶
(有罪/乎)曰子弗聞乎天子及諸矦合民事於外朝(言與/百官)¶
(考合民事/於外朝也)合神事於内朝(神事祭祀也内/朝在路門内)自卿以下¶
合官職於外朝(外朝君/之公朝)合家事於内朝(家大夫也内/朝家朝也)¶
&KR2321;門之内婦人治其業焉上下同之(&KR2321;門正室之門/上下天子以下)¶
(也)夫外朝子將業君之官職焉内朝子將庀季氏之¶
政焉(庀治/也)皆非吾所敢言也¶
公父文伯𨓆朝朝其母其母方績文伯曰以歜之家¶
而主猶績(言家有寵/不當績也)懼千季孫之怒也(季孫康子也/位尊又爲大)¶
(宗)其以歜爲不能事主乎其母歎曰魯其亡乎使僮¶
子備官而未之聞邪(僮僮蒙不逹也言/已居官而未聞道)居吾語女(居/坐)¶
<pb:KR2e0001_SBCK_005-9a>¶
(也)昔聖王之處民也擇瘠土而處之(墝确/爲瘠)勞其民而¶
用之故長王天下(瘠土利薄又勞而用之使不淫逸/不淫逸則向義故長王天下也)¶
夫民勞則思思則善心生(民勞於事則思/儉約故善心生)逸則淫淫¶
則忘善忘善則惡心生沃土之民不材淫也(沃肥美/也不材)¶
(器能/少也)瘠土之民莫不嚮義勞也(善心生故/嚮義也)是故天子¶
大采朝日與三公九卿祖識地德(禮天子以春分朝/日示有尊也虞說)¶
(云大采衮織也祖習也識知也地德所以廣生昭謂/禮玉藻天子𤣥冕以朝日玄冕冕服之下則大采非)¶
(衮織也周禮王搢大圭執鎭圭藻五采五就以朝日/則大采謂此也言天子與公卿因朝日以脩陽政而)¶
(習地德因夕月以治隂教而糺天刑日/照晝月照夜各因其明以脩其事也)日中考政與¶
百官之政事師尹惟旅牧相宣序民事(宣徧也序次/也三君云師)¶
<pb:KR2e0001_SBCK_005-9b>¶
(尹大夫官也掌以美詔王惟陳也旅衆士也牧州牧/也相國相也皆百官政事之所及也一曰師尹公也)¶
(詩曰赫/赫師尹)少采夕月與太史司載糾虔天刑(夕月以秋/分糾共也)¶
(䖍敬也刑法也或云少采黼衣也昭謂朝日以五采/則夕月其三采也載天文也司天文謂馮相氏保章)¶
(氏與太史相儷偶也此因夕月而/共敬觀天法考行度以知妖祥也)日入監九御使潔¶
奉禘郊之粢盛(監視也九御九嬪之/官主粢盛祭服者)而後卽安(卽就/也)¶
諸矦朝脩天子之業命(業事也/命令也)晝考其國職夕省其¶
典刑(典常也/刑法也)夜儆百工使無慆淫而後卽安(儆戒也/工官也)¶
(慆慢/也)卿大夫朝考其職(在公之/官職)晝講其庶政夕序其¶
業(序次/也)夜庀其家事而後卽安(庀治/也)士朝而受業(受/事)¶
(於/朝)晝而講貫(貫習/也)夕而習復(復覆/也)夜而計過無憾而¶
<pb:KR2e0001_SBCK_005-10a>¶
後卽安(憾恨也凡此者/先公後私之義)自庶人以下明而動晦而休¶
無日以怠(晦冥/也)王后親織𤣥紞(說云紞冠之垂前後/者昭謂紞所以縣瑱)¶
(當耳/者)公矦之夫人加之以紘綖(旣織紞又加之以紘/綖也冕曰紘紘纓之)¶
(無緌者也從下而上/不結綖冕上之覆也)卿之内子爲大帶(卿之適妻曰/内子大帶緇)¶
(帶/也)命婦成祭服(命婦大夫之妻也/祭服𤣥衣纁裳)列士之妻加之以¶
朝服(列士元士也旣成祭服又加之以朝服也朝/服天子之士皮弁素積諸矦之士𤣥端委貌)自¶
庶士以下皆衣其夫(庶士下士也/下至庶人)社而賦事烝而獻¶
功(社春分祭社也事農桑之屬也冬/祭曰烝烝而獻五穀布帛之功也)男女效績愆則¶
有辟古之制也(績功也/辟罪也)君子勞心小人勞力先王之¶
訓也自上以下誰敢淫心舍力今我寡也爾又在下位¶
<pb:KR2e0001_SBCK_005-10b>¶
(下位下/大夫也)朝夕處事猶恐忘先人之業(處事處身/於作事也)況有怠¶
惰其何以避辟(上言愆則有辟/故言何以避辟)吾冀而朝夕脩我曰必¶
無廢先人(冀望也而汝/也脩敬也)爾今曰胡不自安(欲使我不/績而自安)以¶
是承君之官余懼穆伯之絕祀也(承奉也以是怠惰之/心奉君官職無以避)¶
(辟將見/誅絕也)仲尼聞之曰弟子志之(志識/也)季氏之婦不淫矣¶
公父文伯之母季康子之從祖叔母也(祖父昆/弟之妻)康子¶
往焉䦱門與之言(䦱闢也門/&KR2321;門也)皆不踰閾(閾門限也皆/二人也敬姜)¶
(不踰閾而出康子不踰閾而入傳曰婦/人送近不出門見兄弟不踰閾是也)祭悼子康子¶
與焉(悼子穆伯之父敬姜/先舅也與與祭也)酢不受徹俎不宴(禮祭主/人獻賓)¶
(賓酢主人不受敬姜不親受也/祭畢徹俎又不與康子宴飲)宗不具不繹(繹又祭/也唐尚)¶
<pb:KR2e0001_SBCK_005-11a>¶
(書云祭之明日也昭謂天子諸矦曰繹以祭之明日/卿大夫曰賓尸與祭同日此言繹者通言之也賈侍)¶
(中云宗宗臣主祭祀之禮不具謂/宗臣不具在則敬姜不與繹也)繹不盡飫則𨓆(&KR0003;/云)¶
(飫宴安私飲也昭謂立曰飫坐曰要言宗具則與繹/繹畢而飲不盡飫禮而𨓆恐有醉飽之失皆所以逺)¶
(嫌/也)仲尼聞之以爲别於男女之禮矣¶
公父文伯之母欲室文伯(室妻/也)饗其宗老(家臣稱老/宗宗人主)¶
(禮樂者也楚語曰屈到嗜芰有/疾屬其宗老曰祭我必以芰)而爲賦緑衣之三章¶
(緑衣詩邶風也其三章曰我思古人實𫉬我心/以言古之賢人正其室家之道我心所善也)老請¶
守龜卜室之族(守龜卜人/也族姓也)師亥聞之(師亥魯樂/師之賢者)曰善¶
哉男女之饗不及宗臣(賈侍中云男女之饗謂宴相/饗食之禮不及宗臣昭謂卽)¶
(上章所謂徹/爼不宴是也)宗室之謀不過宗人(虞唐云不過宗人/則不與他姓議親)¶
<pb:KR2e0001_SBCK_005-11b>¶
(親也昭謂此宗人則上宗臣也亦用同姓若漢宗正/用諸劉矣凡時男女之饗不及宗臣至於謀宗室之)¶
(事則不過宗臣故敬姜欲室文/伯而饗其宗老賦詩以成之也)謀而不犯微而昭矣¶
(不犯不犯禮也微/而昭詩以合意也)詩所以合意歌所以詠詩也今詩¶
以合室歌以詠之度於法矣(合成/也)¶
公父文伯卒其母戒其妾曰吾聞之好内女死之好¶
外士死之今吾子夭死吾惡其以好内聞也二三婦¶
之辱共先祀者(辱自屈辱共奉/先人之祀者)請無瘠色(毁瘠/之色)無洵¶
涕(無聲涕出/爲洵涕也)無搯膺(搯叩也/膺𦙄也)無憂容有降服無加服¶
(輕於禮爲降/重於禮爲加)從禮而靜是昭吾子也仲尼聞之曰女¶
知莫如婦男知莫如夫(言處女之知不如婦/童男之知不如丈夫)公父氏¶
<pb:KR2e0001_SBCK_005-12a>¶
之婦知也夫(公父季氏之别也知也夫者凡婦人之/情愛其子欲令妻妾思慕而已今敬姜)¶
(乃反割抑欲以明德此/丈夫之知故曰知也夫)欲明其子之令德也¶
公父文伯之母朝哭穆伯而莫哭文伯(服謂旣練之/後哀至之哭)¶
(也比夫子之喪哭不相及終言/之耳禮寡婦不夜哭逺情欲也)仲尼聞之曰季氏之¶
婦可謂知禮矣愛而無私上下有章(上下有章夫/朝子莫也)¶
呉伐越墮會稽(會稽山名墮壞也吳王夫差敗越於/夫椒越王句踐棲於會稽吳圍而壞)¶
(之在魯/哀元年)𫉬骨焉節專車(骨一節其長/專車專擅也)呉子使來好聘¶
(呉子夫差也好/聘脩舊好也)且問之仲尼曰無以吾命賓發幣於¶
大夫及仲尼仲尼爵之(𤼵所齎幣於魯大夫次及/仲尼也爵之飲之酒也)旣¶
徹俎而宴(獻酢禮畢徹/俎而宴飲也)客執骨而問(因折俎之骨/執以問之)曰¶
<pb:KR2e0001_SBCK_005-12b>¶
敢問骨何爲大(凡骨何/者爲大)仲尼曰丘聞之昔禹致羣神¶
於會稽之山(羣神謂主山川之君爲/羣神之主故謂之神)防風氏後至禹¶
殺而戮之(防風汪芒氏之君名也違命/後至故禹殺之陳尸爲戮)其骨節專車¶
此爲大矣客曰敢問誰守爲神仲尼曰山川之靈足¶
以紀綱天下者其守爲神(山川之守主爲山川設者/也足以紀綱天下謂名山)¶
(大川能興雲致/雨以利天下也)社稷之守爲公侯(封國立社稷而令/守之是謂公矦也)¶
皆屬於王者客曰防風氏何守也仲尼曰汪芒氏之¶
君也(汪芒長翟/之國名)守封隅之山者也(封封山隅隅山在/今呉郡永安縣)¶
爲漆姓(漆姓汪芒/氏之姓也)在虞夏商爲汪芒氏於周爲長翟¶
(周世其國北/遷爲長翟也)今爲大夫(今孔/子時)客曰人長之極幾何仲¶
<pb:KR2e0001_SBCK_005-13a>¶
尼曰僬僥氏長三尺短之至也(僬僥西南/蠻之别名)長者不過¶
十之數之極也(十之三丈則/防風氏也)¶
仲尼在陳有隼集于陳矦之庭而死楛矢貫之石砮¶
其長尺有咫(隼鷙鳥今之鶚也楛木名砮鏃也以石/爲之八寸曰咫楛矢貫之墜而死也)¶
陳惠公使人以隼如仲尼之館問之(惠公陳哀公之/孫悼太子之子)¶
(呉也館仲/尼所舍)仲尼曰隼之來也逺矣此肅愼氏之矢也¶
(肅愼北夷之國故隼來逺矣/傳曰肅愼燕亳吾北土也)昔武王𠑽商通道于九¶
夷百蠻(九夷東夷九國百/蠻蠻有百邑也)使各以其方賄來貢(方賄/各以)¶
(所居之方所出/貨賄爲貢也)使無忘職業於是肅愼氏貢楛矢石¶
砮其長尺有咫先王欲昭其令德之致逺也以示後¶
<pb:KR2e0001_SBCK_005-13b>¶
人使永監焉(監視/也)故銘其栝曰肅愼氏之貢矢(刻曰/銘栝)¶
(箭羽之/閒也)以分大&KR0078;配虞胡公而封諸陳(分予也大&KR0078;/武王元女胡)¶
(公舜後虞遏父之/子胡滿也諸之也)古者分同姓以珍玉展親也(展重/也玉)¶
(謂若夏后/氏之璜)分異姓以逺方之職貢使無忘服也故分¶
陳以肅愼氏之貢(陳嬀/姓也)君若使有司求諸故府其可¶
得也(故府舊/府也)使求得之金櫝如之(櫝櫃也金以金帯/其外也如之如孔)¶
(子之/言也)¶
齊閭丘來盟(閭丘齊大夫閭丘明也初齊悼公在魯/取季康子之妹及卽位而逆之季魴矦)¶
(通焉女言其情不敢予也齊矦怒伐魯魯與/齊平齊使閭丘明來盟公在魯哀八年也)子服景¶
伯戒宰人曰䧟而入於恭(景伯魯大夫子服惠伯之/孫昭伯之子子服何也宰)¶
<pb:KR2e0001_SBCK_005-14a>¶
(人吏人也陷猶失過也/如有失過寧近於恭也)閔馬父笑景伯問之(馬父魯/大夫也)¶
對曰笑吾子之大滿也(滿驕/滿也)昔正考父校商之名頌¶
十二篇於周大師以那爲首(正考父宋大夫孔子之/先也名頌頌之美者也)¶
(大師樂官之長掌敎詩樂毛詩敘曰微子至于戴公/其閒禮樂廢壞有正考父者得商頌十二篇於周之)¶
(大師以那爲首鄭司農云自考父/至孔子又亡其七篇故餘五耳)其輯之亂(輯成也/凡作篇)¶
(章義旣成撮其大要以爲亂辭詩者歌也所以節舞/者也如今三節舞矣曲終乃更變章亂節故謂之亂)¶
(恪敬/也)曰自古在昔先民有作温恭朝夕執事有恪(也先)¶
(王稱之曰自古古曰在昔昔曰先民所作言先聖人/行此恭敬之道久矣不敢言創之於己乃云受之於)¶
(先古/也)先聖王之傳恭猶不敢專稱曰自古古曰在昔¶
昔曰先民(此其不/敢專也)今吾子之戒吏人曰䧟而入於恭¶
<pb:KR2e0001_SBCK_005-14b>¶
其滿之甚也(驕爲滿/恭爲謙)周恭王能庇昭穆之闕而爲恭¶
(庇覆也恭王周昭王之孫穆王之子也昭王南征而/不反穆王欲肆其心皆有闕失言恭王能庇覆之故)¶
(爲恭/也)楚恭王能知其過而爲恭(恭王楚莊王之子也/知其過者有疾召大)¶
(夫曰不穀不德覆亡楚國之師若没請爲靈/若厲子囊曰君實恭可不謂恭乎大夫從之)今吾子¶
之敎官寮(唐云同官曰寮昭謂此景伯之屬下寮耳/非同官之寮也同官謂位同者也詩云我)¶
(雖異事及/爾同寮)曰陷而後恭道將何爲(失道尚爲恭如其/得道將何爲乎)¶
季康子欲以田賦(田賦以田出賦也賈侍中云田一/井也周制十六井賦戎馬一匹牛)¶
(二頭一井之田而欲出十六井之賦也昭謂此數甚/多似非也下雖云收田一井凡數從夫井起故云井)¶
(冉有孔子弟子冉求也爲季/耳)使冉有訪諸仲尼(氏宰康子欲加賦使訪之也)仲¶
尼不對(以其非/制也)私於冉有曰求來汝不聞乎先王制¶
<pb:KR2e0001_SBCK_005-15a>¶
土藉田以力而砥其逺邇(制土制其肥磽以爲差也/藉田謂稅也以力謂三十)¶
(者受田百畝二十者受五十畝六十還田也砥平也/平逺近逺近有差也周禮近郊十一逺郊二十而三)¶
(甸稍懸都皆/無過十二也)賦里以入而量其有無(里廛也謂商賈/所居之區域也)¶
(以入計其利入多少而量其財業有無以爲差也/周禮國宅無征園廛二十而一漆林二十而五)任¶
力以夫而議其老幼(力謂徭役以夫以夫家爲數也/議其老幼老幼則有復除也)¶
於是乎有鰥寡孤疾(又議其鰥寡孤疾而/不役也疾廢疾也)有軍旅之¶
出則徵之無則已(徵徵鰥寡孤疾之賦也已止/也無軍旅之出則止不賦)其歳¶
收田一井出稯禾秉芻缶米不是過也(其歳有軍旅/之歳也缶&KR0067;)¶
(也聘禮曰十六斗曰&KR0067;十庾曰秉秉一百六十/斗也四秉曰筥十筥曰稯稯六百四十斛也)先王¶
以爲足(足供/用也)若子季孫欲其法也則有周公之藉矣¶
<pb:KR2e0001_SBCK_005-15b>¶
(藉田之法周/公所制也)若欲犯法則茍而賦又何訪焉(茍茍且/也時康)¶
(子不聽魯哀十二/年春卒用田賦)¶
魯語下第五　國語¶
<pb:KR2e0001_SBCK_005-16a>¶
