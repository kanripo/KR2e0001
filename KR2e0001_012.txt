# -*- mode: mandoku-view; -*-
#+TITLE: 國語
#+DATE: 2015-09-10 23:24:10.726549
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB02n0041-012國語-卷第十二.
<pb:KR2e0001_SBCK_012-1a>¶
晉語第十二　國語　韋氏解¶
趙文子冠(文子趙盾之孫趙朔之子/趙武也冠謂以士禮始冠)見欒武子武子¶
曰美哉(武子欒書也禮旣冠奠贄于君遂以/贄見於&KR0056;大夫先生美美成人也)昔吾逮¶
事莊主(莊莊子趙朔之謚也大夫稱/主趙朔嘗將下軍欒書佐之)華則榮矣實之¶
不知請務實乎(榮者有色皃也實之/不知華而不實也)見中行宣子宣¶
子曰美哉(宣子晉大夫中行/&KR0074;子之子荀庚也)惜也吾老矣(惜巳年老/不見文子)¶
(德所/至也)見范文子(文子范/爕也)文子曰而今可以戒矣夫賢¶
者寵至而益戒不足者爲寵驕(知不足者/得寵而驕)故興王賞¶
諫臣逸王罰之吾聞古之王者政德旣成又聽於民¶
(詢于芻蕘/聽謗譽也)於是乎使工誦諫於朝(工矇&KR1363;也誦誦讀/前世箴諌之語)¶
<pb:KR2e0001_SBCK_012-1b>¶
在列者獻詩使勿兠(列位也謂公&KR0056;至於列/士獻詩以風也兠惑也)風聽臚¶
言於市(風采也臚傳也采聽/商旅所傳善惡之言)辨妖祥於謡(辨别也妖/惡也祥善)¶
(也行歌曰謡丙之辰/檿弧箕服之𩔖是也)考百事於朝(百官/職事)問謗譽於路¶
有邪而正之盡戒之術也(術道/也)先王疾是驕也見郤¶
駒伯駒伯曰美哉(駒伯晉&KR0056;/郤錡也)然而壯不若老者多矣¶
(恃年/自矜)見韓獻子(獻子晉卿/韓厥也)獻子曰戒之此謂成人成¶
人在始與善始與善善進善不善蔑由至矣(蔑無/也)始¶
與不善不善進不善善亦蔑由至矣如草木之産也¶
各以其物(物𩔖/也)人之有冠猶宫室之有牆屋也糞除¶
而巳何又加焉(糞除諭/自脩潔)見知武子武子曰吾子勉之¶
<pb:KR2e0001_SBCK_012-2a>¶
(武子晉&KR0056;荀首/之子荀罃也)成宣之後而老爲大夫非恥乎(成季/子文)¶
(子曾祖趙衰也宣宣子文子祖父趙盾也言文子二/賢之後長老乃爲大夫非恥乎欲其脩德蚤爲卿也)¶
成子之文宣子之忠其可忘乎夫成子道前志以佐¶
先君道法而卒以政可不謂文乎(道達也志記也佐/助也先君文子也)¶
(以政得/政也)夫宣子盡諫於襄靈(襄公文公子/靈公父也)以諫取惡¶
不憚死進也可不謂忠乎吾子勉之有宣子之忠而¶
納之以成子之文事君必濟(濟成/也)見苦成叔子(苦成/叔子)¶
(郤犨/也)叔子曰抑年少而執官者衆(執官爲/大夫也)吾安容子¶
見温季子(温季子/郤至也)季子曰誰之不如可以求乎(言汝/不如)¶
(誰可以求其次/不欲其髙逺也)見張老而語之(張老晉大/夫張孟也)張老曰善¶
<pb:KR2e0001_SBCK_012-2b>¶
矣從欒伯之言可以滋(滋益/也)范叔之敎可以大韓子¶
之戒可以成物備矣志在子(物事也人事以備能/行與否在子之志也)若¶
夫三郤亡人之言也何稱述焉(不足/稱述)知子之道善矣¶
(道訓/也)是先主覆露子也(先主謂成宣/也露潤也)¶
厲公將伐鄭(厲公晉景公之子州蒲也伐鄭/鄭從楚故也在魯成十六年)范文子¶
不欲曰若以吾意諸矦皆畔則晉可爲也(爲治/也)唯有¶
諸矦故擾擾焉凡諸矦難之本也(畔輒伐之/故爲難本)得鄭憂¶
滋長安用鄭(楚必救之/故憂益長)郤至曰然則王者多憂乎文¶
子曰我王者也乎哉(言俱諸/矦也)夫王者成其德而逺人¶
以其方賄歸之故無憂(方所在/方賄)今我寡德而求王¶
<pb:KR2e0001_SBCK_012-3a>¶
者之功故多憂(我晉/也)子見無土而欲富者樂乎哉(寡/德)¶
(求富行/不得息)¶
厲公六年伐鄭(六年魯成/十六年)且使苦成叔及欒黶興齊¶
魯之師(苦成叔郤犨欒黶欒書之子&KR0074;子/也郤犨如齊欒黶如魯皆乞師)楚恭王帥¶
東夷救鄭(恭王莊王之子葴也或/作審東夷楚東之夷也)楚半陳公令擊之¶
欒書曰君使黶也興齊魯之師請俟之郤至曰不可¶
楚師將𨓆我擊之必以勝歸(將𨓆無𨷖心/故可勝也)夫陳不違¶
忌一閒也(違避也忌謂晦也閒隙也晦隂氣盡兵亦/陰故忌之經書六月甲午晦晉矦及楚子)¶
(鄭伯戰/干鄢陵)夫南夷與楚來而弗與陳二閒也(南夷據在/晉南也不)¶
(與陳不/欲戰也)夫楚與鄭陳而不與整三閒也(雖俱陳不/整齊也)且¶
<pb:KR2e0001_SBCK_012-3b>¶
其士卒在陳而譁四閒也(譁囂/也)夫衆聞譁則必懼五¶
閒也鄭將顧楚楚將顧夷莫有𨷖心不可失也公說¶
於是敗楚師於鄢陵欒書是以怨郤至(怨其反巳/專其美也)¶
鄢之戰郤至以韎韋之跗注三逐楚平王卒(三君云/一染曰)¶
(韎鄭後司農&KR0003;以爲韎茅蒐染也韎聲也昭謂茅蒐/今絳草也急疾呼茅蒐成韎也凡染一入爲縓跗注)¶
(兵服自要以/下注於跗)見王必下奔(下下車/奔&KR0709;也)𨓆戰王使工尹襄¶
問之以弓(工尹楚官襄/其名問遺也)曰方事之殷(事戎事也/殷盛也)有韎¶
韋之跗注君子也屬見不穀而下無乃傷乎(屬適也/傷恐其)¶
(傷/也)郤至甲胄而見客免胄而聽命(免脫也脫/之爲障耳)曰君之¶
外臣至以寡君之靈閒蒙甲胄(蒙被也被介/在甲胄之閒)不敢當¶
<pb:KR2e0001_SBCK_012-4a>¶
拜君命之辱爲使者故敢三肅之(禮軍事肅拜肅/拜下手至地也)君¶
子曰勇以知禮(禮軍/禮也)¶
鄢陵之役大夫欲爭鄭(與楚/爭鄭)范文子不欲曰吾聞人¶
臣者能内睦而後圖外(睦親/也)不睦内而圖外必有内¶
爭盇姑謀睦乎(姑且/也)考訊其阜以出則怨靖(訊問也/阜衆也)¶
(靖安也言内且謀相親愛乃考問百姓知/其虚實然後出軍用師則怨惡自安息也)¶
鄢陵之役晉伐鄭荆救之(荆楚/也)大夫欲戰范文子不¶
欲曰吾聞君人者刑其民(以刑正/其民)成而後振武於外¶
(成平/也)是以内龢而外威(威畏/也)今吾司寇之刀鋸日弊¶
(刀鋸小人之刑也弊/敗也日敗用之數也)而斧鉞不行(斧鉞大刑也不/行不行於大臣)内¶
<pb:KR2e0001_SBCK_012-4b>¶
猶有不刑而況外乎夫戰刑也(言用兵猶/用刑也)刑之過也¶
(刑殺有/過者)過由大(由大/臣也)而怨由細(怨望者由/小細民也)故以惠誅¶
怨(誅除/也)以忍去過(忍以義/斷也)細無怨而大不過而後可¶
以武刑外之不服者今吾刑外乎大人(外者刑/不及)而忍¶
於小民(忍行刑/於小民)將誰行武武不行而勝幸也(幸僥/幸也)幸¶
以爲政必有内憂且唯聖人能無外患又無内憂距¶
非聖人必偏而後可(距猶自也偏/偏有一也)偏而在外猶可救¶
也(在外外/有患也)疾自中起是難盇姑釋荆與鄭以爲外患¶
乎(釋置/也)¶
鄢陵之役晉伐鄭荆救之欒武子將上軍范文子將¶
<pb:KR2e0001_SBCK_012-5a>¶
下軍(上下中軍之上下也傳曰欒書將中軍/士爕佐之又曰欒范以其族夾公行)欒武子¶
欲戰范文子不欲曰吾聞之唯厚德者能受多福無¶
德而服者衆必自傷也(不義而彊/其弊必速)稱晉之德諸矦皆¶
叛國可以少安(稱副也副晉之德而爲之宜諸爲皆/畔不復征伐還自整脩則國可以少)¶
(安)唯有諸矦故擾擾焉凡諸矦難之本也且唯聖人¶
能無外患又無内憂距非聖人不有外患必有内憂¶
盇姑釋荆與鄭以爲外患乎諸臣之内相與必將輯¶
睦(不復征伐/無所爭也)今我戰又勝荆與鄭吾君將伐知而多¶
力(力功也將自伐其/知自多其功也)怠教而重斂大其私暱而益婦¶
人田(暱近也私近謂嬖臣也大/謂増其禄也婦人愛妾也)不奪諸大夫田則焉¶
<pb:KR2e0001_SBCK_012-5b>¶
取以益此諸臣之委室而徒𨓆者將與幾人(徒空也/與辭也)¶
(幾人言/必多也)戰若不勝則晉國之福也戰若勝亂地之秩¶
者也(亂地亂故地/也秩常也)其産將害大盇姑無戰乎(産生也/言其生)¶
(變將害/大臣)欒武子曰昔韓之役惠公不復舍(韓之役秦/𫉬惠公在)¶
(魯僖十/五年)邲之役三軍不振旅(楚敗晉師於邲在魯宣/十二年師敗衆散故不)¶
(能振旅/而入)箕之役先軫不復命(晉人敗翟于箕先軫死/之故不反命於君在魯)¶
(僖三十/三年)晉國固有太恥三今我任晉國之政(任當也/武子時)¶
(爲上/&KR0056;)不損晉恥又以違蠻夷以重之(違避也蠻/夷楚也)雖有¶
後患非吾所知也(不能/慮遠)范文子曰擇福莫若重擇禍¶
莫若輕(有二福擇取其重/有二禍擇取其輕)福無所用輕禍無所用重¶
<pb:KR2e0001_SBCK_012-6a>¶
晉國固有大恥與其君臣不相聽以爲諸矦笑也(不/相)¶
(聽謂惠公不與慶鄭相聽以殞於韓先縠不與林/父相聽以敗於邲先軫不與襄公相聽以亡於箕)盇¶
姑以違蠻夷爲恥乎欒武子不聽遂與荆人戰於鄢¶
陵大勝之(鄢陵/鄭地)於是乎君伐知而多力怠教而重斂¶
大其私暱殺三郤而尸諸朝(三郤錡犨至也尸陳/也産將害大是也)納¶
其室以分婦人(納取也室妻/妾貨賄也)於是乎國人弗蠲(蠲潔/也不)¶
(潔公/所爲)遂殺諸翼葬之翼東門之外以車一乗(翼故晉/都匠麗)¶
(氏也厲公侈多外嬖反自鄢陵欲盡去羣大夫而立/其左右欲以胥童夷羊午長魚蟜爲&KR0056;故殺三郤長)¶
(魚蟜又以兵劫欒書中行偃將殺之公不忍而復其/位魯成十七年冬厲公游于匠麗氏欒書中行偃執)¶
(公十八年正月使程滑殺/公葬之以車一乗不成喪)厲公之所以死者唯無德¶
<pb:KR2e0001_SBCK_012-6b>¶
而功烈多服者衆也(烈業也服者衆謂魯成十二年/㑹于𤨏澤敗狄于交剛十三年)¶
(敗秦于麻隧十五年盟于戚㑹吳于鍾離十六年/敗楚于鄢陵㑹于柯陵伐鄭十七年同盟于柯陵)¶
鄢陵之役荆厭晉軍(厭謂掩其不備也傳曰甲/午晦楚晨厭晉軍而陳)軍吏¶
患之將謀(謀所以/距扞)范匄自公族趨過之(匄范文子之/子宣子也自)¶
(公族爲公/族大夫)曰夷竈堙井非𨓆而何(夷平也堙塞也使/晉軍平塞井竈示)¶
(必死不復飲食非𨓆而何言楚必𨓆也傳/曰塞井夷竈陳於軍中而䟽行首是也)范文子執¶
戈逐之曰國之存亡天命也童子何知焉且不及而¶
言姦也必爲戮(言義不及匄而匄言之/是爲有姦故必爲戮)苖棼皇曰善¶
逃難哉(文子欲匄讓大臣不/葢掩人是爲避難)既𨓆荆師於鄢陵將穀¶
(穀處其館食其穀也/傳曰晉師三日館穀)范文子立於戎馬之前(公戎車/馬前也)¶
<pb:KR2e0001_SBCK_012-7a>¶
曰君㓜弱諸臣不佞(佞才/也)吾何福以及此吾聞之天¶
道無親唯德是授吾庸知天之不授晉且以勸荆乎¶
(庸用也焉用知天不先授晉以福/使勝楚而以勸楚脩德以報晉乎)君與二三臣其戒¶
之(戒備/也)夫德福之基也無德而福隆猶無基而厚墉¶
也其壊也無日矣(隆盛也/墉牆也)¶
反自鄢范文子謂其宗祝(宗宗人祝/祝史也)曰君驕㤗而有¶
烈(烈功/也)夫以德勝者猶懼失之而況驕㤗乎君多私¶
今以勝歸私必昭(私嬖臣妾/也昭顯也)昭私難必作(寵私必去/舊去舊必)¶
(作/難)吾恐及焉凡吾宗祝爲我祈死(祈求/也)先難爲免(免/免)¶
(於/亂)七年夏范文子卒(晉厲公七年/魯成十七年)冬難作始於三郤¶
<pb:KR2e0001_SBCK_012-7b>¶
卒於公(公殺三郤欒中/行畏誅乃殺公)旣戰𫉬王子發鉤(發鉤楚公/子茷也傳)¶
(曰囚楚/公子茷)欒書謂王子發鉤曰子告君(使告/晉君)曰郤至使¶
人勸王戰及齊魯之未至也(言勸楚王使與晉戰也/晉乞師於齊魯時尚未)¶
(至言晉/可敗也)且夫戰也微郤至王必不免(微無也言郤至/見王必下趨故)¶
(王得/免)吾歸子(子告晉軍如此/吾令子歸楚也)發鉤告公公告欒書欒¶
書曰臣固聞之(固乆/也)郤至欲爲難使苦成叔緩齊魯¶
之師巳勸君戰(巳郤/至也)戰敗將納孫周(孫周悼/公周也)事不成¶
故免楚王然戰而擅舍國君而受其問不亦大罪乎¶
(問謂/弓也)且今君若使之於周必見孫周公曰諾欒書使¶
人謂孫周曰郤至將往必見之郤至聘於周公使覘¶
<pb:KR2e0001_SBCK_012-8a>¶
之見孫周(覘微/視之)是故使胥之昧與夷陽午刺郤至苦¶
成叔及郤錡(胥之昧胥童也及夷/陽午皆厲公嬖臣)郤錡謂郤至曰君¶
不道於我我欲以吾宗與吾黨夾而攻之雖死必敗¶
國國敗君必危其可乎郤至曰不可至聞之武人不¶
亂(勇而不義/則不爲武)知人不詐(爲詐則/不爲知)仁人不黨(不羣/黨也)夫利¶
君之富富以聚黨(利君寵禄以得富/得富故有徒黨)利黨以危君君¶
之殺我也後矣(後晩/也)且衆何罪鈞之死不若聽君之¶
命(鈞等也等一死/不欲爲亂也)是故皆自殺(傳曰三郤將謀於榭/長魚蟜以戈殺之言)¶
(自殺取其不/校自殺之道)既刺三郤欒書殺厲公乃納孫周而立¶
之是爲悼公¶
<pb:KR2e0001_SBCK_012-8b>¶
長魚蟜既殺三郤乃脅欒中行(謂與胥童共脅之也/脅劫也欒欒書中行)¶
(中行/偃)而言於公曰不殺此二子者憂必及君(言二子/懼誅必)¶
(將圖/君)公曰一旦而尸三卿不可益也對曰臣聞之亂¶
在内爲軌在外爲姦禦軌以德禦姦以刑(禦止也以/德以德綏)¶
(之以刑謂/誅除也)今治政而内亂不可謂德除鯁而避强不¶
可謂刑(鯁害/也)德刑不立姦軌並至臣脆弱弗能忍俟¶
也乃犇翟三月厲公殺(魯成十七年十二月長魚蟜/奔翟閏月欒中行殺胥童十)¶
(八年正月/厲公殺)¶
欒武子中行獻子圍公於匠麗氏(匠麗氏晉/嬖大夫也)乃召韓¶
獻子獻子辭曰殺君以求威非吾所能爲也(求威求/立威也)¶
<pb:KR2e0001_SBCK_012-9a>¶
威行為不仁事廢爲不知(威行於君爲不仁/事廢不成爲不知)享一利¶
亦得一惡非所務也昔者吾畜於趙氏(畜養也韓獻/子見成養於)¶
(趙/盾)孟姬之讒吾能違兵(孟姬趙盾之子趙朔之妻晉/景公姊也與盾之弟樓嬰通)¶
(嬰兄趙同括放之姬譖同括於景公景公殺之時獻/子能違其兵難卒存趙氏未可脅與殺君也在魯成)¶
(十八/年)人有言曰殺老牛莫之敢尸而況君乎(尸主/也)二¶
三子不能事君安用厥也中行偃欲伐之欒書曰不¶
可其身果而辭順(果謂敢行/其志也)順無不行果無不徹(順/者)¶
(人從之故無不行果者志/不疑故無不徹徹逹也)犯順不祥伐果不𠑽(𠑽勝/也)¶
夫以果戾順行民不犯也(戾帥也以果敢帥順/道而行之故民不犯)吾雖¶
欲攻之其能乎乃止¶
<pb:KR2e0001_SBCK_012-9b>¶
¶
晉語第十二　國語¶
