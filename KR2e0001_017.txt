# -*- mode: mandoku-view; -*-
#+TITLE: 國語
#+DATE: 2015-09-10 23:24:10.926971
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB02n0041-017國語-卷第十七.
<pb:KR2e0001_SBCK_017-1a>¶
楚語上第十七　國語　韋氏解¶
莊王使士亹傅太子葴(莊王楚成王之孫穆王之子/旅也士亹楚大夫葴恭王名)¶
辭曰臣不材無能益焉王曰賴子之善善之也(賴恃/也)¶
對曰夫善在大子大子欲善善人將至若不欲善善¶
則不用故堯有丹朱(朱堯子/封於丹)舜有商均(均舜子/封於商)啟有¶
五觀(啟禹子也五觀啓子大康昆弟也觀洛汭之地/書序曰大康失國昆弟五人須于洛汭傳曰夏)¶
(有觀/扈)湯有大甲(大甲湯孫大丁之子不遵湯/法伊尹不能正放之於桐)文王有¶
管蔡(管蔡文王子/周公兄也)是五王者皆元徳也而有姦子夫¶
豈不欲其善不能故也若民煩可敎訓(煩亂/也)蠻夷戎¶
翟其不賓也久矣(賓服/也)中國所不能用也王卒使傅¶
<pb:KR2e0001_SBCK_017-1b>¶
之問於申叔時(叔時楚賢大/夫申公也)叔時曰教之春秋而為¶
之聳善而抑惡焉以戒勸其心(以天時紀人事謂之/春秋聳奬也抑貶也)¶
教之世而為之昭明徳而廢幽昏焉(世先王之世繫/也昭顯也幽闇)¶
(也昏亂也為之陳有明徳/者世顯而闇亂者世廢也)以休懼其動(休嘉也動行/也使之嘉顯)¶
(而懼/廢也)教之詩而為之道廣顯徳以耀明其志(道開也/顯徳謂)¶
(若成湯文武周召僖/公之屬詩所美者)教之禮使知上下之則(則法/也)教¶
之樂以䟽其穢而鎮其浮(䟽滌也樂者所以移風易/俗盪滌人之邪穢也鎮重)¶
(也浮/輕也)教之令使訪物官(令先王之官法時令也訪議/也物事也使議知百官之事)¶
(業)教之語使明其徳而知先王之務用明徳於民也¶
(語治國/之善語)教之故志使知廢興者而戒懼焉(故志謂所/記前世成)¶
<pb:KR2e0001_SBCK_017-2a>¶
(敗之/書)教之訓典使知族類行比義焉(訓典五帝之書/也族類謂若惇)¶
(敘九族比義/義之與比也)若是而不從(不見/從也)動而不悛(悛改/也)則文¶
詠物以行之(文文詞也詠風也謂以文/詞風託事物以動行之)求賢良以翼¶
之(翼輔/也)悛而不攝則身勤之(攝固也勤勤/身以朂勉也)多訓典刑¶
以納之(刑法/也)務慎惇篤以固之攝而不徹(徹通/也)則明¶
施舍以道之忠(施已所欲原心/舍過謂之忠恕)明久長以道之信(有/信)¶
(然後可/長久)明度量以道之義(義宜也言度/量所宜也)明等級以道¶
之禮(等級貴/賤之品)明恭儉以道之孝(恭儉所/以事親)明敬戒以道¶
之事(敬戒於事/則無敗功)明慈愛以道之仁明昭利以道之文¶
(昭明也明利/言利人及物)明除害以道之武(除害去/暴亂也)明精意以道¶
<pb:KR2e0001_SBCK_017-2b>¶
之罰(明盡精意/斷之以情)明正徳以道之賞(正徳謂不/私所愛也)明齊肅¶
以耀之臨(齊壹也肅敬也耀/明也臨臨事也)若是而不濟不可為也¶
(濟成也為/為師傅也)且夫誦詩以輔相之威儀以先後之體皃¶
以左右之明行以宣翼之(宣徧/也)制節義以動行之恭¶
敬以臨監之勤勉以勸之孝順以納之忠信以發之¶
徳音以揚之教備而不從者非人也其可興乎(興猶/成也)¶
夫子踐位則𨓆(夫子大子/𨓆謙𨓆也)自𨓆則敬(自𨓆則/見敬也)不則赧¶
(赧懼也不自/𨓆則恒憂懼)¶
恭王有疾(恭王太子葴也疾/在魯襄十三年)召大夫曰不穀不徳失¶
先君之業(業伯/業也)覆楚國之師不穀之辠也(覆敗也謂/鄢陵之戰)¶
<pb:KR2e0001_SBCK_017-3a>¶
(為晉/所敗)若得保其首領以沒(保首領免/刑誅也)唯是春秋所以¶
從先君者請為靈若厲(亂而不損曰靈殺戮不辜曰/厲言春秋禘祫當以主諡序)¶
(昭穆從先君/於廟堂也)大夫許諾王卒及葬子囊議諡(子囊恭/王弟令)¶
(尹公/子貞)大夫曰君王有命矣子囊曰不可夫事君者先¶
其善不從其過(先其善先舉君之善事/以為稱不從其過行也)赫赫楚國而¶
君臨之(赫赫顯/盛也)撫征南海訓及諸夏其寵大矣(撫安/也征)¶
(正也南海羣蠻也訓教也寵榮也/教及諸夏謂主盟會頒號令也)有是寵也而知其¶
過可不謂恭乎(諡法既過/能改曰恭)若先君善(先其/善事)則請為恭¶
大夫從之¶
屈到嗜芰(屈到楚卿屈蕩子/子夕也芰蓤也)有疾召其宗老而屬之¶
<pb:KR2e0001_SBCK_017-3b>¶
(家臣曰老宗/老為宗人者)曰祭我必以芰及祥(祥祭/也)宗老將薦芰¶
屈建命去之(建屈到之/子子木也)宗老曰夫子屬之(夫子屈/到也)子¶
木曰不然夫子承楚國之政(承奉/也)其法刑在民心而¶
藏在王府上之可以比先王下之可以訓後世雖微¶
楚國諸侯莫不譽(微無也雖使無楚國之稱/諸侯猶皆譽之以為善也)其祭典¶
有之曰國君有牛享(諸侯以/太牢也)大夫有羊饋(羊饋少/牢也)士¶
有豚犬之奠(士以/特牲)庶人有魚炙之薦(庶人祀/以魚)籩豆脯¶
醢則上下共之(共之以多/少為差也)不羞珍異不陳庶侈(羞進/也庶)¶
(衆也侈/猶多也)夫子不以其私欲干國之典遂不用(干犯/也)¶
湫舉娶於申公子牟(湫舉楚大夫伍參之子伍奢之/父伍舉也子牟申公王子牟也)¶
<pb:KR2e0001_SBCK_017-4a>¶
子牟有辠而亡(亡奔/也)康王以湫舉爲遣之(康王恭王/之子康王)¶
(昭/也)湫舉奔鄭將遂奔晉(鄭小而近/故欲奔晉)蔡聲子將如晉(蔡/声)¶
(子蔡公孫歸生子家也唐云楚滅蔡蔡聲子為楚大/夫昭謂蔡時尚存聲子通使於晉楚耳在魯襄二十)¶
(六/年)遇之於鄭郊饗之以璧侑(饗食也璧侑/以璧侑食)曰子尚良¶
食(尚猶强也/良善也)二先子其皆相子(相助也二先子謂湫/舉之父伍參聲子之)¶
(父子朝也傳曰楚伍叄與蔡大師/子朝友其子伍舉與聲子相善)尚能事晉君以為¶
諸侯主(主盟/主也)辭曰非所願也若得歸骨於楚死且不¶
朽(自謂/不朽)聲子曰子尚良食吾歸子(使子/得歸)湫舉降三拜¶
(拜善/言也)納其乘馬聲子受之(四馬曰乘受而/不辭定其心也)還見令尹¶
子木(子木屈建也傳曰聲/子通使於晉還如楚)子木與之語曰子雖兄弟¶
<pb:KR2e0001_SBCK_017-4b>¶
# SB1_0254-049.png
# page missing
<pb:KR2e0001_SBCK_017-4b>¶
(固請王怒/少與之師)故唯東宮與西廣實來(東宮西廣/楚軍營名)諸侯之¶
從者畔者半矣(畔舍子/玉也)若敖氏離矣(若敖氏子玉同/族離謂不欲戰)¶
(也)楚師必敗何故去之先軫從之大敗楚師則王孫¶
啟之為也昔莊王方弱(方弱未/二十)申公子儀父為師(儀/父)¶
(申公鬬班之子/大司馬鬬𠑽也)王子爕為傅(爕楚/公子)使師崇子孔帥師¶
以伐舒(師崇楚太師潘崇也子孔/楚令尹成嘉也舒羣舒也)爕及儀父施二帥¶
而分其室(施辠於二帥二帥潘/崇子孔也室家資也)師還至則以王如廬¶
(師子孔潘崇之師也二子懼故以王如廬廬楚邑也/傳曰初鬬𠑽囚于秦秦有殽之敗而使歸求成成而)¶
(不得志公子爕求令尹不得故作/乱城郢而使賊殺子孔弗𠑽而還)廬戢黎殺二子而¶
復王(戢黎廬大夫也二/子爕及儀父也)或譖析公臣於王(析公臣楚/大夫也或)¶
<pb:KR2e0001_SBCK_017-5a>¶
(譖之言與知/二子之亂)王弗是析公奔晉晉人用之實讒敗楚¶
使不規東夏則析公之為也(規猶有也東夏蔡沈/也傳曰繞角之役晉)¶
(將遁矣析公曰楚師輕窕易震蕩也若多鼔鈞/聲以夜軍之楚師必遁晉人從之楚師宵潰晉)¶
(遂㑴蔡襲沈獲其君鄭於是不敢南/面楚失諸華繞角之役在魯成六年)昔雝子之父¶
兄譖雝子於恭王(雝子楚大夫父兄/同宗之父兄也)王弗是雝子奔¶
晉晉人用之及鄢之役晉將遁矣(鄢鄢陵也在/魯成十六年)雍子¶
與於軍事謂欒書曰楚師可料也(欒書晉正/卿料數也)在中軍¶
王族而已(唐云族親族同姓也昭謂族部屬也傳曰/欒范以其族夾公行時二子將中軍中軍)¶
(非二子/之親也)若易中下楚必歆之(中下中軍之下也歆猶/貪也易欒范之行示之)¶
(弱以誘楚也傳曰欒范易行以誘之鄭司農以為易/行中軍與上下軍易卒伍也中軍之卒良故易之)¶
<pb:KR2e0001_SBCK_017-5b>¶
# SB1_0254-052.png
# page missing
<pb:KR2e0001_SBCK_017-5b>¶
(其色也貪色為淫淫為大罰王乃止將以賜巫臣則/又與子反子反欲取之巫臣又難之卒以與襄老)¶
襄老獲於邲二子爭之未有成(晉楚戰於邲在魯宣/十二年晉知莊子射)¶
(襄老獲之以其尸歸二子子/反巫臣也爭爭夏姬成定也)恭王使巫臣聘於齊以¶
夏姬行(巫臣導夏姬使歸託以求襄老之尸恭王遣/焉巫臣聘諸鄭鄭伯許之及使適齊至鄭遂)¶
(以夏/姬行)遂奔晉晉人用之實通吳晉使其子狐庸為行¶
人於吳(子反殺巫臣之族巫臣在晉請使於吳吳子/夀夢説之乃通吳于晉使其子為吳行人)¶
而教之射御道之伐楚至于今為患則申公巫臣之¶
為也今湫舉取於王子牟子牟得辠而亡執政弗是¶
(執政/卿也)謂湫舉曰女實遣之彼懼而奔鄭緬然引領&KR0047;¶
望(緬猶邈也/領頸也)曰庶幾赦吾辠又弗圖也乃遂奔晉晉¶
<pb:KR2e0001_SBCK_017-6a>¶
人又用之矣彼若謀楚其亦必有豐敗也哉(豐大/也)子¶
木愀然(愀愁/皃)曰夫子何如召之其來乎對曰亡人得¶
生又何不來為子木曰不來則若之何對曰夫子不¶
居矣(不居言當奉/命於它國)春秋相事以還軫於諸侯(軫車後/横木也)¶
(言四時相聘問之/事回車於諸侯也)若資東陽之盜使殺之其可乎(資/賂)¶
(也東陽/楚北邑)不然不來矣子木曰不可我為楚卿而賂盜¶
以賊一夫於晉非義也子為我召之吾倍其室(倍其/室益)¶
(其家/也)乃使湫鳴召其父而復之¶
靈王為章華之臺(靈王楚恭王之庶子靈王熊䖍也/章華地名吳語曰乃築臺於章華)¶
(之/上)與伍舉升焉曰臺美夫(伍舉湫舉/也湫邑也)對曰臣聞國君¶
<pb:KR2e0001_SBCK_017-6b>¶
服寵以為美(服寵謂以賢受/寵服是為美也)安民以為樂(以能安/民為樂)聽¶
徳以為聰(聽用有/徳也)致逺以為明(能致逺/人也)不聞其以土¶
木之崇髙彤鏤為美(彤謂丹楹/鏤謂刻桷)而以金石匏竹之昌¶
大囂庶為樂(金鐘也石磬也匏笙也竹簫/管也昌盛也囂讙也庶衆也)不聞其以¶
觀大視侈淫色以為明而以察清濁為聦也(察審也/清濁宫)¶
(羽/也)先君莊王為匏居之臺(匏居/臺名)髙不過望國氛(氛/氣也)¶
大不過容宴豆(言宴有折俎/籩豆之陳)木不妨守備(不妨城郭/守備之材)¶
用不煩官府(財用不/出府藏)民不廢時務官不易朝常問誰¶
宴焉則宋公鄭伯(言二國/朝事楚)問誰相禮則華元駟騑(相/相)¶
(導也華元宋卿華御事之子右/師元也騑鄭穆公之子子駟也)問誰贊事則陳侯蔡¶
<pb:KR2e0001_SBCK_017-7a>¶
侯許男頓子(贊佐/也)其大夫侍之(各侍/其君)先君是以除亂¶
𠑽敵而無惡於諸侯今君為此臺也國民罷焉財用¶
盡焉年穀敗焉(敗廢民/之時務)百官煩焉(為之/徴𤼵)舉國留之(留/治)¶
(之)數年乃成願得諸侯與始升焉諸侯皆距無有至¶
者而後使太宰啟疆請於魯侯(啟疆楚卿薳子也魯/侯昭公也事在昭七)¶
(蜀魯地魯宣公使求好於楚楚莊/年)懼之以蜀之役(王卒宣公薨不𠑽作好至成公即)¶
(位受盟於晉楚子怒使公子嬰齊帥師㑴魯至/蜀魯人懼使孟孫賂楚以請盟在魯成二年)而僅¶
得以來(僅猶/劣也)使富都那豎贊焉(富富於容皃都閑也/那美也豎未冠者也)¶
(言取美好/不尚徳也)而使長鬛之士相焉(長鬛美/須&KR1046;也)臣不知其美¶
也夫美也者上下外内小大逺邇皆無害焉故曰美¶
<pb:KR2e0001_SBCK_017-7b>¶
若於目觀則美(於目則美/徳則不也)縮於財用則匱(縮取/也)是聚¶
民利以自封而瘠民也胡美之為(封厚也胡何/也何以為美)夫君¶
國者將民之與處民實瘠矣君安得&KR0962;(安得獨&KR0962;/言將有患)且¶
夫私欲𢎞侈則徳義鮮少徳義不行則邇者騷離而¶
逺者距違(騷愁也離畔也邇/境内逺鄰國也)天子之貴也唯其以公¶
矦為官正(正長/也)而以伯子男為師旅(帥師/旅也)其有美名¶
也唯其施令徳於逺近而小大安之也若斂民利以¶
成其私欲使民蒿焉忘其安樂而有逺心(蒿耗也逺/心畔離也)¶
其為惡也甚矣安用目觀故先王之為臺榭也(積土/曰臺)¶
(無室/曰榭)榭不過講軍實(講習也軍/實戎士也)臺不過望氛祥(凶氣/為氛)¶
<pb:KR2e0001_SBCK_017-8a>¶
(吉氣/為祥)故榭度於大卒之居(大卒王士卒也度/謂足以臨見之)臺度於¶
臨觀之髙(足以臨下觀上使屋/榭不蔽目明而已)其所不奪穡地(稼穡/之地)¶
其為不匱財用(為作/也)其事不煩官業(業事/也)其日不廢¶
時務(以農/隙也)瘠磽之地於是乎為之(不害穀土/也磽确也)城守之¶
木於是乎用之(城守之餘/然後用之)官寮之暇於是乎臨之(暇/閒)¶
(隙空閒/也)四時之隙於是乎成之(時也)故周詩曰經始靈¶
臺(經謂經度之立其基/趾也天子曰靈臺)經之營之庶民攻之不日成¶
之(攻治也不日不/程課以時日也)經始勿亟庶民子來(亟疾也子來/如子為父也)¶
王在靈囿麀鹿攸伏(囿域也麀牝鹿也攸所也視/牝鹿所伏息愛牸任之類也)夫¶
為臺榭將以教民利也(臺所以望氛祥而備灾害榭/所以講軍實而禦寇亂皆所)¶
<pb:KR2e0001_SBCK_017-8b>¶
(以利/民也)不知其以匱之也(知聞/也)若君謂此臺美而為之¶
正(以為得/事之正)楚其殆矣(殆危/也)¶
靈王城陳蔡不羮(三國楚别都也魯昭八年楚滅陳/使穿封戍為陳公十一年滅蔡使)¶
(公子棄疾為蔡公今潁川定陵/有東不羮城襄城有西不羮亭)使僕夫子晳問於范¶
無宇(子晳楚大夫僕晳父也范無/宇楚大夫芋尹申無宇也)曰吾不服諸夏而¶
獨事晉何也(不服心/不服也)唯晉近我逺也今吾城三國賦¶
皆千乘亦當晉矣(禮地方十里為成出長轂一乘馬/四匹牛十二頭步卒七十二人甲)¶
(十三人三國各千/乘其地三千成也)又加之以楚諸侯其來乎對曰其¶
在志也國為大城未有利者(志記也言在書籍所記/國作大城未有利者)¶
昔鄭有京櫟(京嚴公弟叔段之邑櫟鄭子元之邑魯/桓十五年鄭厲公因櫟人殺檀伯而遂)¶
<pb:KR2e0001_SBCK_017-9a>¶
(居櫟檀伯/子元也)衞有蒲戚(蒲甯殖之邑戚/孫林父之邑)宋有蕭蒙(蕭蒙/宋公)¶
(子鮑/之邑)魯有弁費(弁費季/氏之邑)齊有渠丘(渠丘齊大夫/雝廩之邑)晉有¶
曲沃(曲沃欒/盈之邑)秦有徵衙(徴衙秦桓公之子景/公之弟公子鍼之邑)叔段以¶
京患嚴公鄭幾不封(叔段圖篡嚴公不克出/奔在魯隠元年封國也)櫟人實¶
使鄭子不得其位(魯嚴公十四年厲公自櫟㑴鄭獲/大夫傅瑕與之盟而赦之使殺鄭)¶
(子而納厲公鄭子/嚴公子子儀也)衞蒲戚實出獻公(甯殖孫林父逐/衞獻公獻公奔)¶
(齊在魯襄/十四年)宋蕭䝉實殺昭公(昭公兄鮑殺昭公而/立在魯文十六年)魯¶
弁費實弱襄公(襄公十年季武子卑公室作三軍而/自征之二十九年又取弁以自子)¶
齊渠丘實殺無知(魯嚴公八年無知殺襄/公而立九年雝廪殺之)晉曲沃實¶
納齊師(欒盈奔齊齊嚴公納之盈以曲沃之/甲晝入為賊於絳在魯襄二十三年)秦徵衙¶
<pb:KR2e0001_SBCK_017-9b>¶
實難桓景(公子鍼有寵於桓如二君於景難謂/㑴逼也魯昭元年鍼奔晉其車千乘)皆志¶
於諸侯此其不利者也(皆見記錄/於諸侯)且夫制城邑若體¶
性焉有首領股肱至于手拇毛脉(拇大指也/毛須髮也)大能掉¶
小故變而不勤(掉作也變動/也勤勞也)地有髙下天有晦明民¶
有君臣國有都鄙古之制也先王懼其不帥(帥循/也)故¶
制之以義旌之以服行之以禮(謂名位不同/禮亦異數)辨之以¶
名(名號/也)書之以文(書其名位及/其所掌主)道之以言既其失也¶
易物之由(易物易其尊卑/服物之宜也)夫邊境者國之尾也譬之¶
如牛馬處暑之既至(處暑在七月/節處止也)䖟䗽之既多而不¶
能掉其尾臣亦懼之(大曰䖟小曰䗽不能掉尾益/重也以言三國亦將畔也)不¶
<pb:KR2e0001_SBCK_017-10a>¶
然是三城也豈不使諸侯之心惕惕焉(惕惕/懼也)子晳復¶
命王曰是知天咫安知民則(咫言少也言少知天/道耳何知治民之法)是¶
言誕也(誕虚/也)右尹子革侍(子革楚大夫字故鄭大/夫子然之子然丹也)曰¶
民天之生也知天必知民矣是其言可以懼哉三年陳¶
蔡及不羮人納棄疾而殺靈王(城後三年也在魯昭十/三年棄疾恭王之子靈)¶
(王之弟平王也靈王爲無道棄疾入國爲亂三軍/畔之於乾谿王自殺言殺者王之死由三國也)¶
左史倚相廷見申公子亹(倚相楚左史也子亹楚申/公史老也廷見於廷見之)¶
子亹不出左史謗之舉伯以告(舉伯楚/大夫也)子亹怒而出¶
曰女無亦謂我老耄而舍我而又謗我(八十曰耄/舍棄也)左¶
史曰唯子老耄故欲見以交儆子(交夾/也)若子方壯能¶
<pb:KR2e0001_SBCK_017-10b>¶
# SB1_0254-063.png
# page missing
<pb:KR2e0001_SBCK_017-10b>¶
(也誦謂/箴諫也)史不失書矇不失誦以訓御之(御進/也)於是乎¶
作懿戒以自儆也(三君云懿戒書也昭謂懿詩大雅/抑之篇也懿讀曰抑毛詩敘曰抑)¶
(衞武公刺厲王/亦以自儆也)及其沒也謂之叡聖武公(叡明也書/曰叡作聖)¶
(謚法威强/叡徳曰武)子實不叡聖於倚相何害(害傷/也)周書曰文¶
王至于日中昊不皇暇食(日昳曰昊易/曰日中則昊)惠于小民唯¶
政之恭文王猶不敢惰今子老楚國而欲自安也(老/老)¶
(恃楚/國也)以禦數者王將何為(禦止也數者謂箴戒誹謗/也為人臣尚如此王將復)¶
(何/為)若常如此楚其難哉(難以/為治)子亹懼曰老之過也(老/子)¶
(亹名/也)乃驟見左史¶
靈王虐白公子張驟諫(子張楚大/夫白公也)王患之謂史老曰¶
<pb:KR2e0001_SBCK_017-11a>¶
吾欲已子張之諫若何(史老子亹/已止也)對曰用之實難已¶
之易矣若諫君則曰余左執&KR0017;中右執殤宮(中身/也禮)¶
(曰其中𨓆然夭死曰殤殤宫殤之居也執謂把/其錄籍制服其身知其居處若今世云能使殤)¶
(不欲聞/也)凡百箴諫吾盡聞之矣寧聞它言(諫也)白公又¶
諫王如史老之言對曰昔殷武丁能聳其徳至于神¶
明(武丁髙宗也聳敬也至通/也通于神明謂夢見傅説)以入于河(遷于/河内)自河徂¶
亳(從河内往/都亳也)於是乎三年黙以思道(黙諒闇也思道/思君人之道也)¶
(書曰髙宗諒闇三/年不言言乃雝)卿士患之(患其/不言)曰王言以出令也¶
若不言是無所稟令也(令命也/稟受也)武丁於是作書(以書/解卿)¶
(士也賈唐云書説命也昭/曰非也其時未得傅説)曰以余正四方余恐徳之¶
<pb:KR2e0001_SBCK_017-11b>¶
不類兹故不言(類善也/兹此也)如是而又使以象夢求四方¶
之賢聖(思賢而夢見之識其容/狀故作其象而使求之)得傅説以來升以爲¶
公(公上公也書序曰髙宗夢得説使/百工營求諸野得之傅巖作説命)而使朝夕規諫¶
曰若金用女作礪(使磨礪/已也)若津水用女作舟(喻遭/津水)若¶
天旱用女作霖雨(天旱自比苗稼也/三日以上爲霖)啟乃心沃朕心¶
(啟開也以賢者/之心比霖雨也)若藥不瞑&KR0365;厥疾不瘳(以藥諭忠言/也瞑&KR0365;頓瞀)¶
(攻已急也/瘳愈也)若跣不視地厥足用傷(以失道比徒跣而/不視地必傷也)¶
若武丁之神明也(通於/神明)其聖之叡廣也其知之不疚¶
也猶自謂未乂(乂治/也)故三年黙以思道既得道猶不¶
敢專制使以象旁求聖人既得以爲輔又恐其荒失¶
<pb:KR2e0001_SBCK_017-12a>¶
遺忘故使朝夕規誨箴諫曰必交脩余無余棄也今¶
君或者未及武丁而惡規諫者不亦難乎(難以/保國)齊桓¶
晉文皆非嗣也(非嫡/嗣也)還軫諸侯不敢淫逸(還軫謂/出奔也)心¶
類徳音以得有國(類善/也)近臣諫逺臣謗輿人誦以自¶
誥也(輿衆也誦誦善/敗也誥吿也)是以其入也四封不備一同(備/滿)¶
(也地方百里曰同方/欲美之故尤小焉)而至於有畿田(方千里/曰畿)以屬諸¶
侯(屬會/也)至于今為令君桓文皆然君不度憂於二令¶
君而欲自逸也無乃不可乎周詩有之曰弗躬弗親¶
庶民弗信(言為政不躬親之/則衆民不信也)臣懼民之不信君也故¶
不敢不言不然何急其以言取辠也王病之曰子復¶
<pb:KR2e0001_SBCK_017-12b>¶
語(病不能然/故復使語)不穀雖不能用吾憖寘之於耳(憖猶願/也寘置)¶
(賴恃/也)對曰賴君之用也故言(也)不然巴浦之犀犛兕¶
象其可盡乎其又以規為瑱也(犛犛牛也規諫也瑱/所以塞耳也言四獸)¶
(之牙角可以為瑱難盡也而又以規諫為之乎今象/出徼外其三獸則荆交有焉巴浦地名或曰巴巴郡)¶
(浦合/浦)遂趨而𨓆歸杜門不出七月乃有乾谿之亂靈¶
王死之(乾谿楚/東地名)¶
司馬子期欲以其妾為内子(子期楚平王之子子西/之弟公子結也為大司)¶
(馬卿之嫡/妻曰内子)訪之左史倚相曰吾有妾而愿欲笄之其¶
可乎(愿慤也笄内子/首服衡笄也)對曰昔先大夫子囊違王之命¶
諡(違厲以/為恭)子夕嗜芰子木有羊饋而無芰薦(子木違/父命以)¶
<pb:KR2e0001_SBCK_017-13a>¶
(羊饋易/芰薦)君子曰違而道(違命/合道)穀陽豎愛子反之勞也¶
而獻飲焉以弊於鄢(穀陽豎子反之内豎也弊踣也/魯成十六年晉楚戰於鄢陵楚)¶
(師敗/王傷目明日將復戰王召子反穀陽豎獻飲/於子反子反醉不能見王曰天敗楚也乃宵遁子反)¶
(自/殺)芋尹申亥從靈王之欲以隕於乾谿(芋尹申亥申/無宇之子也)¶
(乾谿之役申亥曰吾人再奸王命王不誅惠孰大焉/乃求王遇諸棘闈以王歸王縊申亥以其二女殉而)¶
(葬/之)君子曰從而逆(從從/欲也)君子之行欲其道也(欲得/其道)故¶
進𨓆周旋唯道之從夫子木能違若敖之欲(若敖/子夕)以¶
之道而去芰薦吾子經楚國(經經/緯也)而欲薦芰以干之¶
(干犯也以妾為妻/猶以芰當祭也)其可乎子期乃止¶
楚語上第十七¶
