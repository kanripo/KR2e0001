# -*- mode: mandoku-view; -*-
#+TITLE: 國語
#+DATE: 2015-09-10 23:24:11.014155
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB02n0041-019國語-卷第十九.
<pb:KR2e0001_SBCK_019-1a>¶
吳語第十九　國語　韋氏解¶
吳王夫差起師伐越越王句踐起師逆之江(夫差泰伯/之後&KR1782;廬)¶
(之子姬姓也句踐祝融之後允常之子芉姓也鄭語/曰芉姓夔越世本亦云越羋姓也魯定十四年吳伐)¶
(越越敗之于檇李&KR1782;廬傷而死後三年夫差伐越報/檇李也越逆之江至于五湖吳人大敗之於夫椒遂)¶
(入越越子以甲楯五千/保于會稽在魯哀元年)大夫種乃獻謀(種越大夫/也獻進也)曰¶
夫吳之與越唯天所授王其無庸戰(庸用/也)夫申胥華¶
登簡服吳國之士於甲兵而未嘗有所挫也(申胥楚/大夫伍)¶
(奢之子子胥也名員魯昭二十年奢誅于楚員奔吳/吳子與之申地故曰申胥華登宋司馬華費遂之子)¶
(也華氏作亂於宋而敗登奔/吳為大夫簡習也挫毁折也)夫一人善射百夫決拾¶
(決鉤&KR0076;也拾捍也言申胥華登善用兵衆必/化之猶一人善射而百夫競箸決拾而放之)勝未可¶
<pb:KR2e0001_SBCK_019-1b>¶
成(成猶/必也)夫謀必素見成事焉而後履之(素猶豫也/履行也)不¶
可以授命(授命猶/鬬命也)王不如設戎約辭行成以喜其民¶
(戎兵也約卑也成平也言不如設兵自/守卑約其辭以求平於吳吳民必喜)以廣侈吳王¶
之心(侈大/也)吾以卜之於天天若棄吳必許吾成而不¶
吾足也(言越不/足畏也)將必寛然有伯諸矦之心焉(寛緩/也)既¶
罷弊其民而天奪之食安受其燼(奪之食稻蟹之/屬也燼餘也)乃¶
無有命矣(吳無復有/天命矣)越王許諾乃命諸稽郢行成於¶
吳(諸稽郢/越大夫)曰寡君句踐使下臣郢不敢顯然布幣行¶
禮(布陳也幣玉帛/也顯猶公露也)敢私吿於下執事曰昔者越國見¶
禍得罪於天王(見禍於天得罪謂傷&KR1782;/廬也言天王尊之以名)天王親趨玉¶
<pb:KR2e0001_SBCK_019-2a>¶
趾以心孤句踐(趾足也/孤棄也)而又宥赦之(宥寛/也)君王之於¶
越也繄起死人而肉白骨也(繄是也使白骨/生肉徳至厚也)孤不敢¶
忘天灾其敢忘君王之大賜乎今句踐申禍無良(申/重)¶
(也良/善也)草鄙之人敢忘天王之大徳而思邊垂之小怨¶
(逺邑稱鄙言吳㑴越/之邊垂心懷怨恨也)以重得罪於下執事(重得罪謂/報見㑴也)¶
句踐用帥二三之老(家臣稱老/言此謙也)親委重罪頓顙於邊¶
(委猶歸也/邊邊境也)今君王不察盛怒屬兵將殘伐越國(察理/也屬)¶
(會也殘伐謂/隳會稽也)越國固貢獻之邑也君王不以鞭箠使¶
之而辱軍士使寇令焉(若禦寇/之號令)句踐請盟一介嫡女¶
執箕箒以晐姓於王宮(一介一人晐備也姓庶姓也/曲禮曰納女於天子曰備百)¶
<pb:KR2e0001_SBCK_019-2b>¶
(姓)一介嫡男奉槃匜以隨諸御(槃承盥器也晉語曰/奉匜沃盥御近臣宦)¶
(豎之/屬)春秋貢獻不解於王府大王豈辱裁之(豈能辱意/裁制之)¶
亦征諸矦之禮也(征税也此亦天子/征税諸矦之禮)夫諺曰狐埋之而¶
狐搰之是以無成功(埋藏也/搰𤼵也)今天王既封殖越國以¶
明聞於天下(封殖以草木諭也壅本曰封殖立也/明顯也聞於天下言天下備聞也)而¶
又刈亡之是天王之無成勞也(芟草曰刈/勞功也)雖四方之¶
諸矦則何實以事吳(實實/事也)敢使下臣盡辭唯天王秉¶
利度義焉(秉執也/義宜也)¶
吳王夫差乃告諸大夫曰孤將有大志於齊(欲伐/齊也)吾將許¶
越成而無拂吾慮(拂絶/也)若越既改吾又何未若其不改反¶
<pb:KR2e0001_SBCK_019-3a>¶
行吾振旅焉(伐齊反振/旅而討之)申胥諫曰不可許也夫越非實忠¶
心好吳也又非懾畏吾兵甲之彊也大夫種勇而善謀將¶
還玩吳國於股掌之上以得其志(還轉也玩弄/也脛本曰股)夫固知君¶
王之葢威以好勝也(葢猶/尚也)故婉約其辭以從逸王志(婉順也/約卑也)¶
(從隨/也)使淫樂於諸夏之國以自傷也使吾甲兵鈍弊¶
民人離落而日以憔悴(離畔也落殞也/憔悴瘦病也)然後安受吾¶
燼夫越王好信以愛民四方歸之年穀時孰日長炎¶
炎(炎炎/進皃)及吾猶可以戰也為虺弗摧為蛇將若何(虺/小)¶
(蛇大也傳曰/封豕長蛇)吳王曰大夫奚隆於越(奚何也/隆盛也)越曾足¶
以為大虞乎(虞度/也)若無越則吾何以春秋曜吾軍士¶
<pb:KR2e0001_SBCK_019-3b>¶
乃許之成將盟越王又使諸稽郢辭曰以盟為有益¶
乎前盟口血未乾(未乾喻/近也)足以結信矣以盟為無益¶
乎君王舎甲兵之威以臨使之而胡重於&KR0017;神而自¶
輕也吳王乃許之荒成不盟(荒空/也)¶
吳王夫差既許越成乃大戒師徒將以伐齊申胥進諫曰¶
昔天以越賜吳而王弗受夫天命有反(反謂盛者更/衰禍者有福)今越¶
王句踐恐懼而改其謀舍其愆令(舍廢也/愆過也)輕其征賦施民所¶
善去民所惡身自約也裕其衆庶(裕饒/也)其民殷衆(殷/盛)¶
(也)以多甲兵譬越之在吳也猶人之有腹心之疾也¶
夫越王之不忘敗吳於其心也戚然服士以司吾閒¶
<pb:KR2e0001_SBCK_019-4a>¶
(戚猶惕也/閒隟也)今王非越是圖而齊魯以為憂夫齊魯譬¶
諸疾疥癬也(疥癬在外/為害微也)豈能涉江淮而與我爭此地¶
哉將必越實有吳土(壤地接而/越脩徳也)王盇亦鑑於人無鑑¶
於水(鑑鏡也以人為鏡見成敗以水為鏡見/形而已書曰人無于水鑑當于民鑑)昔楚靈¶
王不君(不得為/君之道)其臣箴諫以不入(入受/也)乃築臺於章¶
華之上(章華/地名)闕為石郭陂漢以象帝舜(闕穿也陂壅/也舜葬九疑)¶
(其山體水旋其丘下故壅/漢水使旋石郭以象之)罷弊楚國以閒陳蔡(閒𠊱/也𠊱)¶
(其隟而取之魯昭八年/楚滅陳十一年滅蔡)不脩方城之内(方城楚/北山)踰諸¶
夏而圗東國(諸夏陳蔡也東/國徐夷吳越也)三歳於沮汾以服吳越¶
(沮汾水名楚東鄙沮汾之閒乾谿也魯昭六年/楚令尹子蕩帥師伐吳師于豫章次于乾谿)其民¶
<pb:KR2e0001_SBCK_019-4b>¶
不忍飢勞之殃三軍叛王於乾谿(殃害也民罷國亂/中外叛潰事在魯)¶
(昭十/三年)王親獨行屏營傍偟於山林之中三日乃見其¶
㳙人疇(㳙人今中㳙/也疇名也)王呼之曰余不食三日矣疇趨¶
而進王枕其股以&KR2321;於地王寐疇枕王以墣而去之¶
(墣塊/也)王覺而無見也乃匍匐將入棘闈棘闈不納(棘/楚)¶
(邑闈/門也)乃入芋尹申亥氏焉(申亥楚大夫芋尹無宇之/子也傳曰王㳂夏將入鄢)¶
(芋尹無宇之子申亥曰吾父再奸王命/而弗誅惠孰大焉乃求王遇諸棘闈)王縊申亥負¶
王以歸而土埋之其室(傳曰王縊申亥以/其二女殉而葬之)此志也豈¶
&KR0205;忘於諸矦之耳乎(志記也言此事皆見記/於諸矦之耳而未忘也)今王既¶
變鮌禹之功(王夫差也變易也魯語/曰禹能以徳脩鯀之功)而髙髙下下以¶
<pb:KR2e0001_SBCK_019-5a>¶
罷民於姑蘇(髙髙起臺榭下下深汙池/也姑蘇臺名在吳西近湖)天奪吾食都¶
鄙荐饑(天奪吾食稻蟹也都國/也鄙邊邑也荐重也)今王將很天而伐齊¶
(很違/也)夫吳民離矣(有離/畔也)體有所傾譬如羣獸然一个¶
負矢將百羣皆奔(傾傷也言衆獸羣聚其中一个被/矢則百羣皆走以言吳民臨陳就)¶
(戰或小有傾/傷亦復然也)王其無方收也(方道也/收還也)越人必來襲我¶
王雖悔之其猶有及乎王弗聽十二年遂伐齊(夫差/十二)¶
(年魯哀/十一年)齊人與戰於艾陵(艾陵/齊地)齊師敗績吳人有功¶
(𫝊曰獲齊國書革車/八伯乘甲首三千)¶
吳王夫差既勝齊人於艾陵乃使行人奚斯釋言於齊(奚/斯)¶
(吳大夫釋解也以言/辭自解歸非於齊)曰寡人帥不腆吳國之伇遵汶之¶
<pb:KR2e0001_SBCK_019-5b>¶
上(伇兵也汶/齊水名)不敢左右唯好之故(不敢左右暴掠齊民/唯有恩好之故也)今大¶
夫國子興其衆庶以犯獵吳國之師徒(國子齊卿國書也/犯陵也獵震也)天¶
若不知有辠則何以使下國勝(下國吳自謂也言天若不知/有辠何以使吳國勝齊也)¶
吳王還自伐齊乃訊申胥(訊告/讓也)曰昔吾先王體徳聖¶
明達於上帝(先王闔廬也/上帝天也)譬如農夫作耦以刈殺四¶
方之蓬蒿(二耜為耦言子胥佐先王其/猶耕者之有耦以成其事也)以立名於荆¶
此則大夫之力也(立名於荆謂敗楚於/柏舉昭王奔隨時也)今大夫老而¶
又不自安恬逸(恬猶靜也/逸樂也)而處以念惡(處居也居則/念為惡於吳)¶
(罪吾衆謂吳民離/國)出則罪吾衆(矣體有所傾之屬)撓亂百度(撓擾也/度法也)¶
以妖孽吳國(妄為妖言越/當襲吳也)今天降衷于吳(衷善/也)齊師¶
<pb:KR2e0001_SBCK_019-6a>¶
受服孤豈敢自多先王之鍾鼓寔式靈之(式用也/靈神也)敢¶
吿於大夫申胥釋劒而對(釋解/也)曰昔吾先王世有輔¶
弼之臣(言闔廬/以前)以能遂疑計惡(遂決也/計慮也)以不陷於大¶
難今王播棄黎老(播放也黎凍/棃壽徴也)而孩童焉比謀(孩幼/也比)¶
(合/也)曰余令而不違(不違言/莫違也)夫不違乃違也(乃違/道也)夫不¶
違亡之階也夫天之所棄必驟近其小喜(小喜勝敵/之喜謂有)¶
(所𠑽/定也)而逺其大憂(大憂在後/故逺也)王若不得志於齊而以¶
覺寤王心吳國猶世(世繼/世也)吾先君之得之也必有以¶
取之(得謂𠑽楚也𫝊曰&KR1782;廬食不/二味勤䘏其民取之謂此也)其亡之也亦有以¶
棄之(亡之謂不正其師以班/處宮復為楚所敗也)用能援持盈以沒(盈滿/也沒)¶
<pb:KR2e0001_SBCK_019-6b>¶
# SB1_0254-109.png
# page missing
<pb:KR2e0001_SBCK_019-6b>¶
(越大/夫)率師㳂海泝淮以絶吳路(㳂順也逆流而上曰/泝循海而逆入於淮)¶
(以絶吳王/還歸之路)敗王子友於姑熊夷(姑熊夷吳郊也王子/友夫差太子也夫差)¶
(未反越子伐吳吳/距之獲大子友)越王句踐乃率中軍泝江(江吳江/也或有)¶
(淮字/誤耳)以襲吳入其郛(郛郭/也)焚其姑蘇徙其大舟(大舟/王舟)¶
(徙取/也)吳晉爭長未成(長先也/成定也)邊遽乃至以越亂吿(遽/傳)¶
(齊/也)吳王懼乃合大夫而謀曰越為不道背其齊盟(同)¶
(悠長/也)今吾道路悠逺(也)無會而歸與會而先晉孰利¶
(先晉令/晉先歃)王孫雄曰夫危事不齒(王孫雄吳大夫也齒/年也不以年次對)¶
雄敢先對二者莫利無會而歸越聞章矣民懼而&KR0709;¶
逺無正就(正適/也)齊宋徐夷曰吳既敗矣(宋今雎陽徐/今大徐夷淮)¶
<pb:KR2e0001_SBCK_019-7a>¶
(夷/也)將夾溝而㢋我(旁擊/日㢋)我無生命矣會而先晉晉既¶
執諸矦之柄以臨我將成其志以見天子(以矦伯之/禮見天子)¶
(不能待/也)吾須之不能(見天子)去之不忍若越聞俞章(俞益/也)¶
吾民恐畔必會而先之(先使吳/先歃也)王乃步就王孫雄曰¶
先之圖之將若何王孫雄曰王其無疑吾道路悠逺¶
必無有二命焉可以濟事(欲決一計求先/晉也濟成也)王孫雄進¶
顧揖諸大夫曰危事不可以為安死事不可以為生¶
則無為貴知矣(言人不能以危易安以/死易生則何貴於知矣)民之惡死而¶
欲貴富以長沒也與我同(長老也/沒終也)雖然彼近其國有¶
遷我絶慮無遷(遷轉𨓆也絶/慮道逺也)彼豈能與我行此危事也¶
<pb:KR2e0001_SBCK_019-7b>¶
哉(言晉不能以/死與我爭)事君勇謀於此用之(勇而有謀/正謂今時)今夕¶
必挑戰以廣民心(挑晉求戰以廣大/民心示不懼也)請王厲士以奮¶
其朋勢(朋羣也勉厲士卒以奮激/其羣黨之勢使有鬬心也)勸之以髙位重畜¶
(重畜/寶財)備刑戮以辱其不厲者(備具/也)令各輕其死彼將¶
不戰而先我(推先/我也)我既執諸矦之柄(為盟主/故執柄)以歳之¶
不穫也無有誅焉(穫收也誅責也不/責諸矦之貢賦)而先罷之(罷遣/諸矦)¶
(令先/歸也)諸矦必説(説喜/也)既而皆入其地(入其/國境)王安挺志¶
(挺寛/也)一日惕一日留(惕疾也/留徐也)以安步王志(步行/也)必設¶
以此民也封於江淮之閒乃能至於吳(設許其勸勉/者以此民封)¶
(之於江淮閒以/恐之必速至也)吳王許諾¶
<pb:KR2e0001_SBCK_019-8a>¶
# SB1_0254-113.png
# page missing
<pb:KR2e0001_SBCK_019-9a>¶
白旂素甲白羽之矰望之如荼(交龍為旂素甲白甲/也矰矢名以白羽為)¶
(衞荼茅/秀也)王親秉鉞載白旗以中陳而立(熊虎為旗此/王所帥中軍)¶
左軍亦如之(亦如中軍載常建/鼓挾經秉枹之屬)皆赤常赤旟丹甲朱¶
羽之矰望之如火(鳥隼爲旟尚赤左陽也/丹彤也朱羽染為朱也)右軍亦如¶
之皆𤣥常𤣥旗黑甲烏羽之矰望之如墨(黑漆甲也/尚黒右隂)¶
(帶甲/也)為帶甲三萬(衿鎧)以勢攻雞鳴乃定既陳去晉軍¶
一里昧明王乃秉枹親就鳴鍾鼓丁寧錞于振鐸(丁/寧)¶
(謂鉦也唐尚書云錞于鐲非也錞于/與鐲各異物軍行鳴之與鼔相應也)勇怯盡應三軍皆¶
譁釦以振旅(譁釦讙/呼也)其聲動天地晉師大駭不出周軍飭¶
壘(周繞也/飭治也)乃令董褐請事(董褐晉大夫司/馬演請問也)曰兩君偃兵接¶
<pb:KR2e0001_SBCK_019-9b>¶
好日中為期(偃匿也/接合也)今大國越錄(錄第/也)而造於弊邑之軍¶
壘敢請亂故(敢問先期/亂次之故)吳王親對之曰天子有命周室卑¶
約貢獻莫入上帝&KR0017;神而不可以吿(言無以告祭/於天神人&KR0017;)無姬姓¶
之振也(振救/也)徒遽來告孤日夜相繼(徒步也遽/傳車也)匍匐就君¶
君今非王室不安平是憂億負晉衆庶不式諸戎翟楚秦¶
(億安也負恃也安恃其衆而/不用征伐戎翟楚秦卑周者)將不長弟以力征一二¶
兄弟之國(弟言幼也言晉不帥長幼之節而征伐同/姓兄弟之國謂魯衞之屬或云謂晉滅虞)¶
(虢韓魏然虞虢韓魏皆在春/秋之始非所以責定公也)孤欲守吾先君之班爵¶
(爵次當/為盟主)進則不敢(不敢過/先君也)𨓆則不可(亦不可/不及也)今會日¶
薄矣(薄迫/也)恐事之不集以為諸矦笑(集成/也)孤之事君¶
<pb:KR2e0001_SBCK_019-10a>¶
在今日不得事君亦在今日(言欲戰以決之不勝則/服事君若勝則為盟主)¶
為使者之無逺也孤用親聽命於藩離之外(藩離壁/落也)¶
董褐將還王稱左畸曰攝少司馬兹與王士五人坐¶
於王前(賈唐二君云稱呼也左畸軍左部攝執/也少司馬兹與王士五人皆罪人死士)乃皆¶
進自&KR2319;於客前以酬客(賈唐二君云&KR2319;剄也酬報也/將報客使死士自剄以示其)¶
(威行軍士用命也昭謂魯定十四年吳伐/越越王使罪人自剄以誤吳故夫差效之)董褐既致¶
命(致命於/晉君)乃吿諸趙鞅(趙鞅晉正卿/趙𥳑子也)曰臣觀吳王之¶
色類有大憂(類似也傳曰肉食者無墨/今吳王有墨墨黑氣也)小則嬖妾嫡¶
子死不則國有大難(大難/反畔)大則越入吳將毒不可與¶
戰(毒猶暴也言若猛/獸被毒悖暴也)主其許之先無以待危(主趙/鞅也)然¶
<pb:KR2e0001_SBCK_019-10b>¶
而不可徒許也(徒空也不空/許宜有辭義)趙鞅許諾晉乃令董褐¶
復命曰寡君未敢觀兵身見(觀示/也)使褐復命曰曩君¶
之言(曩向/也)周室既卑諸矦失禮於天子(謂不朝/貢也)請貞¶
於陽卜收文武之諸矦(貞正也龜曰卜以火發兆故/曰陽言吳欲正陽卜收復文)¶
(王武王之諸/矦以奉天子)孤以下密邇於天子無所逃罪(孤以下/晉辭也)¶
(密比也/邇近也)訊讓日至(訊吿/也)曰昔吳伯父不失春秋必率¶
諸矦以顧在余一人(此晉述天子吿讓之言也同姓/元矦曰伯父吳伯父吳先君也)¶
(不失四時必率諸矦脩朝/聘之禮以顧在余一人)今伯父有蠻荆之虞禮世¶
不續(今謂夫差也虞度也言夫差有蠻荆之/備廢朝聘之禮不得繼世續前人之職)用命孤¶
禮佐周公以見我一二兄弟之國以休君憂(休息也/周公周)¶
<pb:KR2e0001_SBCK_019-11a>¶
(之太宰諸矦之師也君有蠻荆之虞故命晉以禮佐/助周公與兄弟之國相見令朝聘天子息君憂周之)¶
(憂/也)今君掩王東海以淫名聞於天子(掩葢也淫猶/僭也名號也)君¶
有短垣而自踰之(垣者喻禮防雖短不可踰/也王室雖卑不可僭也)況蠻荆¶
則何有於周室(言吳姬姓而自僭號況於蠻/荆有何義於周室而不為乎)夫命圭¶
有命固曰吳伯不曰吳王(命圭受賜圭之䇿命周禮/伯執躬圭吳本稱伯故曰)¶
(吳/伯)諸矦是以敢辭(辭不事/吳也)夫諸矦無二君而周無二¶
王君若無卑天子以干其不祥(干犯/也)而曰吳公孤敢¶
不順從君命長弟許諾(長先也/弟後也)吳王許諾乃𨓆就幕¶
而會(幕帳/也)吳公先歃晉矦亞之吳王既會越聞愈章¶
恐齊宋之為己害也乃命王孫雄先與勇獲帥徒師¶
<pb:KR2e0001_SBCK_019-11b>¶
以為過賓於宋以焚其北郛焉而過之(勇獲吳大夫/也徒師步卒)¶
(也郛郭也託為過賓而焚/其郭去其守備使不敢出)¶
吳王夫差既𨓆于黄池乃使王孫茍吿勞于周(王孫/茍吳)¶
(大夫勞/功也)曰昔者楚人為不道不承共王事以逺我一¶
二兄弟之國(逺䟽/也)吾先君&KR1782;廬不貰不忍(貰赦/也)被甲¶
帶劒挺鈹搢鐸(挺拔也/搢振也)以與楚昭王毒逐於中原栢¶
舉(栢舉之戰在魯定四年/毒暴也中原原中也)天舍其衷(衷善也言天/舍善於吳)楚¶
師敗績王去其國(昭王/奔隨)遂至于郢(郢楚/都也)王緫其百執¶
事(賈侍中云王往也百執事百官也昭謂王&KR1782;廬也/賈君以為告天子不宐稱王故云往也下言夫概)¶
(王不避天子故知/上王為&KR1782;廬也)以奉其社稷之祭(言脩楚/祭祀也)其父子¶
<pb:KR2e0001_SBCK_019-12a>¶
昆弟不相能夫槩王作亂是以復歸于吳(昆兄也夫/概王&KR1782;廬)¶
(之弟也傳曰夫概王先歸/自立故不能定楚而歸)今齊矦任不鑒于楚(任齊/景公)¶
(孫悼公之子簡公任也/不鑒不以楚敗為鑒戒)又不承共王命以逺我一二¶
兄弟之國(説云謂齊納欒盈以伐晉昭謂兄弟魯也/哀十一年春齊伐魯故其年吳㑹魯以伐)¶
(博/齊)夫差不貰不忍被甲帶劒挺鈹搢鐸遵汶伐博(齊)¶
(別/都)䔲笠相望於艾陵(唐尚書云䔲夫須也昭謂䔲笠/備雨器也相望言不避暑雨艾)¶
(陵之戰在上傳曰五/月𠑽博至于嬴是也)天舍其衷齊師還(言敗/而還)夫差豈¶
敢自多文武實舍其衷(文武二/后也)歸不稔於歳(言伐齊/之明年)¶
(不至於穀孰/而復出師也)余㳂江泝淮闕溝深水出於商魯之閒¶
以徹於兄弟之國(兄弟諸/姬也)夫差𠑽有成事敢使茍吿¶
<pb:KR2e0001_SBCK_019-12b>¶
於下執事(𠑽能也成/事成功也)周王答曰茍伯父命女來明紹¶
享余一人若余嘉之(周王景王子敬王丐也紹繼也/享獻也繼先王之禮獻我一人)¶
(我心誠/嘉之也)昔周室逢天之降禍遭民之不祥(説云謂民/流厲王於)¶
(彘也昭謂子朝簒立敬王出/奔民成周之民助子朝者)余心豈忘憂䘏不唯下¶
土之不康靖(不但憂四方/乃憂王室也)今伯父曰戮力同徳(戮并/也)¶
伯父若能然余一人兼受而介福(而女也/介大也)伯父多歴¶
年以沒元身(元善/也)伯父秉徳已侈大哉(侈猶/廣也)¶
吳王夫差還自黄池息民不戒(戒儆/也)越大夫種乃倡¶
謀(發始/為倡)曰吾謂吳王將遂涉吾地今罷師而不戒以¶
忘我我不可以怠也日臣嘗卜於天(日昔日也卜於/天天若棄吳必)¶
<pb:KR2e0001_SBCK_019-13a>¶
(許吾成既罷弊其民天奪/之食安受其&KR1427;之言者)今吳民既罷(罷勞/也)而大荒¶
荐饑市無赤米(赤米米之姦/者今尚無有)而囷鹿空虛(員曰囷/方曰鹿)其¶
民必移就蒲蠃於東海之濱(蒲深蒲也蠃蚌/蛤之屬濱涯也)天占既¶
兆(兆見/也)人事又見(謂怨/誹也)我蔑卜筮矣王若今起師以¶
㑹奪之利無使失悛(悛改/也)夫吳之邊鄙逺者罷而未¶
至(罷歸/也)吳王將恥不戰必不須至之㑹也(不待/逺兵)而以¶
中國之師與我戰(中國國/都也)若事幸而從我(言從我/而戰)我¶
遂踐其地其至者亦將不能之㑹也巳(言吳邊鄙雖/來將不能㑹)¶
(禦兒越北鄙在今嘉興言吳邊/戰)吾用禦兒臨之(兵若至吾以禦兒之民臨敵之)吳¶
王若慍而又戰(愠怒/也)幸遂可出(使出/奔)若不戰而結成¶
<pb:KR2e0001_SBCK_019-13b>¶
(成平/也)王安厚取名而去之越王曰善哉乃大戒師將伐吳¶
楚申包胥使於越(申包胥楚大夫/王孫包胥也)越王句踐問焉曰¶
吳國為不道求殘我社稷宗廟以為平原弗使血¶
食吾欲與之徼天之衷(徼要/也)唯是車馬兵甲卒伍¶
既具無以行之(行猶/用也)請問戰奚以而可(以用/也)包胥辭¶
曰不知(謙/也)王固問焉乃對曰夫吳良國也(良善/也)能博¶
取於諸矦(取貢/賦也)敢問君王之所以與之戰者(問政惠/所行也)¶
王曰在孤之側者觴酒豆肉簞食未嘗敢不分也(觴/爵)¶
(名豆肉器/簞飯器)飲食不致味(致極也不極/五味之調)聽樂不盡聲(不/盡)¶
(五聲/之變)求以報吳願以此戰包胥曰善則善矣未可以¶
<pb:KR2e0001_SBCK_019-14a>¶
戰也王曰越國之中疾者吾問之死者吾葬之老其¶
老(敬長/老也)慈其幼長其孤問其病求以報吳願以此戰¶
包胥曰善則善矣未可以戰也(此小惠未徧/故未可用也)王曰越¶
國之中吾寬民以子之忠惠以善之吾脩令寬刑施¶
民所欲去民所惡稱其善掩其惡求以報吳願以此¶
戰包胥曰善則善矣未可以戰也王曰越國之中富¶
者吾安之(不專/取也)貧者吾予之救其不足裁其有餘(裁/謂)¶
(有餘則/税之)使貧富皆利之求以報吳願以此戰包胥曰¶
善則善矣未可以戰也王曰越國南則楚西則晉北¶
則齊(西南北皆以/中國言之)春秋皮幣玉帛子女以賓服焉未¶
<pb:KR2e0001_SBCK_019-14b>¶
嘗敢絶求以報吳願以此戰包胥曰善哉蔑以加焉¶
然猶未可以戰也夫戰知為始仁次之勇次之不知¶
則不知民之極(極中/也)無以銓度天下之衆寡(銓稱/也)不¶
仁則不能與三軍共饑勞之殃不勇則不能斷疑以¶
發大計越王曰諾越王句踐乃召五大夫(五大夫舌/庸苦成大)¶
(夫種范蠡/臯如之屬)曰吳為不道求殘吾社稷宗廟以為平原¶
不使血食吾欲與之徼天之衷唯是車馬兵甲卒伍¶
既具無以行之吾問於王孫包胥既命孤矣(命告/之)敢¶
訪諸大夫問戰奚以而可句踐願諸大夫言之皆以¶
情吿無阿孤孤將以舉大事(阿曲/從也)大夫舌庸乃進對¶
<pb:KR2e0001_SBCK_019-15a>¶
曰審賞則可以戰乎王曰聖(審賞賞不失/勞聖通也)大夫苦成進對¶
曰審罰則可以戰乎王曰猛(能罰則/嚴猛也)大夫種進對曰審¶
物則可以戰乎王曰辯(説云別物善惡昭謂物旌/旗物色徽幟之屬辯別也)大夫蠡¶
進對曰審備則可以戰乎王曰巧(備守禦之備巧審/密不可攻入也)大夫¶
臯如進對曰審聲則可以戰乎王曰可矣(聲謂鍾鼔進𨓆/之聲聲不審則)¶
(衆惑/也)王乃命有司大令於國曰茍任戎者皆造於國門之¶
外(國門城/門也)王乃令於國曰國人欲吿者來吿(三君云吿不/任兵事也昭)¶
(謂吿者謂有善計策及職事所當陳白者不任兵事/則下所謂&KR0365;瞀之疾筋力不足以勝甲兵者吿是也)吿孤¶
不審將為戮不利(不審謂欺/詐非實也)過及五日必審之(使孰思/計之也)過¶
五日道將不行(道術也過五日則晚矣/軍當出也故術將不行)王乃入命夫人王¶
<pb:KR2e0001_SBCK_019-15b>¶
背屏而立夫人向屏(屏&KR2321;門内屏也王/北向夫人南向)王曰自今日¶
以後内政無出外政無入(内政婦職/外政國事)内有辱是子也¶
外有辱是我也吾見子於此止矣王遂出夫人送王¶
不出屏(婦人禮送/迎不出門)乃&KR1782;左&KR1782;填之以土(閉陽開隂/示幽也)去¶
等側席而坐不埽(笄簪也去笄去飾也側猶/特也禮憂者側席而坐)王背檐¶
而立大夫向檐(説云檐屋外邊壇也唐尚書云屋名/也昭謂檐謂之樀樀門戸掩陽也)¶
王命大夫曰食土不均地之不脩内有辱於國是子¶
也(均平也/脩墾也)軍士不死外有辱是我也自今日以後内¶
政無出外政無入(内國政外/軍政也)吾見子於此止矣王遂¶
出大夫送王不出檐(示當守/備也)乃&KR1782;左&KR1782;填之以土側¶
<pb:KR2e0001_SBCK_019-16a>¶
席而坐不埽(示憂戚/無飾也)王乃之壇列(壇在野所以講列/士衆誓吿之處)¶
鼓而行之至於軍(軍所軍/之地也)斬有罪者以徇曰莫如此¶
以環瑱通相問也(環金玉之環瑱塞耳問/遺也通行賂以亂軍)明日徙舍¶
斬有罪者以徇曰莫如此不從其伍之令明日徙舍¶
斬有罪者以徇曰莫如此不用王命明日徙舍至於¶
禦兒斬有罪者以徇曰莫如此淫逸不可禁也王乃¶
命有司大徇於軍曰有父母耆老而無昆弟者以吿¶
(六十曰耆/七十曰老)王親命之曰我有大事子有父母耆老而¶
子為我死子之父母將轉於溝壑(轉入/也)子為我禮已¶
重矣(重矣去父/母而來也)子歸沒而父母之世(沒終/也)後若有事¶
<pb:KR2e0001_SBCK_019-16b>¶
吾與子圖之明日徇於軍曰有兄弟四五人皆在此¶
者以告王親命之曰我有大事子有昆弟四五人皆¶
在此事若不捷則是盡也(捷勝/也)擇子之所欲歸者一人¶
明日徇於軍曰有&KR0365;瞀之疾者吿王親命之曰我有¶
大事子有&KR0365;瞀之疾其歸若已(若汝也/已止也)後若有事吾¶
與子圖之明日徇於軍曰筋力不足以勝甲兵志行¶
不足以聽命者歸莫告明日遷軍接龢(上下皆/龢也)斬有¶
罪者以徇曰莫如此志行不果(果勇/決也)於是人有致死¶
之心王乃命有司大徇於軍曰謂二三子歸而不歸¶
處而不處(處止/也)進而不進𨓆而不𨓆左而不左右而¶
<pb:KR2e0001_SBCK_019-17a>¶
不右身斬妻子鬻(鬻賣/也)於是吳王起師軍于江北(江/松)¶
(江去吳/五十里)越王軍于江南越王乃中分其師以為左右¶
軍(傳曰越子伐吳吳子禦之笠/澤夾水而陳在魯哀十七年)以其私卒君子六千¶
人為中軍(私卒君子王所親近有志行者/猶吳所謂賢良齊所謂士也)明日將舟¶
戰於江及昏乃令左軍銜枚泝江五里以須(須須後/命也)亦令¶
右軍銜枚踰江五里以須(踰度/也)夜中乃令左軍右軍涉江¶
鳴鼓中水以須(夜中夜半也/中水水中央)吳師聞之大駭曰越人分為¶
二師將以夾攻我師乃不待旦亦中分其師將以禦越¶
(不知越復有中軍故/中分其師以禦之)越王乃令其中軍銜枚濳涉(潛嘿也/涉度也)¶
不鼓不譟以襲攻之吳師大北(軍敗奔&KR0709;曰北/北古之背字)越之左軍¶
<pb:KR2e0001_SBCK_019-17b>¶
右軍乃遂涉而從之又大敗之於沒(沒地/名也)又郊敗之(郊郭/外也)¶
三戰三北(三戰笠澤也/沒也郊也)乃至于吳越師遂入吳國圍王宮¶
(王宮/姑蘇)吳王懼使人行成曰昔不穀先委制於越君(不/言)¶
(越委制於吳/謙而反之也)君吿孤請成男女服從孤無奈越之先君¶
何(言越先君/與吳有好)畏天之不祥不敢絶祀許君成以至于¶
今今孤不道得罪於君王君王以親辱於孤之弊邑¶
孤敢請成男女服為臣御越王曰昔天以越賜吳而¶
吳不受今天以吳賜越孤敢不聽天之命而聽君之¶
令乎乃不許成因使人吿于吳王曰天以吳賜越孤¶
不敢不受以民生之不長(長久/也)王其無死民生於地¶
<pb:KR2e0001_SBCK_019-18a>¶
上寓也(寓寄/也)其與幾何(言幾/何時)寡人其達王於甬句東¶
(達致也甬句東今句/章東海口外洲也)夫婦三百唯王所安以沒王年¶
(夫婦各三百人以奉/之在所安可與居者)夫差辭曰天既降禍於吳國不¶
在前後當孤之身實失宗廟社稷凡吳土地人民越¶
既有之矣孤何以視於天下夫差將死使人説於子¶
胥(説吿/也)曰使死者無知則已矣若其有知吾何面目¶
以見員也遂自殺越滅吳(在魯哀二十二/年冬十一月)上征上國¶
(上國中/國也)宋鄭魯衞陳蔡執玉之君皆入朝(玉珪/璧也)夫唯¶
能下其羣臣以集其謀故也(集成也言下其羣臣以/明吳不用子胥之禍)¶
<pb:KR2e0001_SBCK_019-18b>¶
吳語第十九¶
