# -*- mode: mandoku-view; -*-
#+TITLE: 國語
#+DATE: 2015-09-10 23:24:10.277210
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB02n0041-002國語-卷第二.
<pb:KR2e0001_SBCK_002-1a>¶
周語中第二　國語　韋氏解¶
襄王十三年(襄王十三年魯僖之二十/年也下事見二十四年)鄭人伐&KR0632;(&KR0632;/姬)¶
(姓小國也先是鄭伐&KR0632;&KR0632;人聴命鄭師還/又即衛故鄭公子士泄堵俞彌帥師伐滑)王使游孫¶
伯請&KR0632;(游孫伯/周大夫)鄭人執之(鄭人文公捷也鄭怨惠王/之入而不與厲公爵又怨)¶
(㐮王之與衛&KR0632;故不/聴王命而執王使)王怒將以翟伐鄭(翟隗姓/之國也)富辰¶
諫曰不可(富辰周/大夫也)人有言曰兄弟讒鬩侮人百里(鬩/侮)¶
(也兄弟雖以讒言相違狠猶禁/禦它人侵侮己者百里諭逺也)周文公之詩曰兄弟¶
鬩于牆外禦其侮(文公之詩者周公旦之所作常棣/之篇是也所以閔管蔡而親兄弟)¶
(此二句其四章也禦禁也言雖相與狠於&KR1560;室之内/然能外禦異族侮害巳者其後周室旣衰厲王無道)¶
(骨肉恩𨶕親親禮廢宴兄弟之樂絶故召穆公思周/徳之不𩔖而合其宗族於成周復脩作常棣之歌以)¶
<pb:KR2e0001_SBCK_002-1b>¶
(親之鄭唐二君以爲常棣穆公所作失之矣唯賈君/得之穆公召康公之後穆公虎也去周公歴九王矣)¶
若是則鬩乃内侮而雖鬩不敗親也(雖巳相狠外禦/它人故不敗親)¶
鄭在天子兄弟也(言與襄王有/兄弟之親)鄭武莊有大勲力于¶
平桓(武鄭桓公之子武公滑突也荘武公之子荘公/寤生也王功曰勲平幽王之子平王宜臼也桓)¶
(平王之孫大子泄父之子桓王林也幽王既滅鄭武/公以卿士夾輔平王東遷洛邑桓王即位鄭莊公為)¶
(之卿士以王命討不庭伐宋入郕在魯隠十年唐尚/書云王奪鄭伯政鄭伯不朝王伐鄭鄭祝聃射王中)¶
(肩豈得為功桓當為惠傳曰鄭有平惠之勲昭謂鄭/世有功而桓王不賞又奪其政聃雖射王非莊公意)¶
(又詩敘云桓王失信諸矦背叛明&KR0074;王之非也下富/辰又口平&KR0074;荘惠皆受鄭勞明各異人不爲誤也)¶
凡我周之東遷晉鄭是依(東遷謂平王也晉語曰鄭/先君武公與晉文矦戮力)¶
(一心股肱周室/夾輔平王是也)子穨之亂又鄭之由定(子穨周莊王/之子惠王叔)¶
<pb:KR2e0001_SBCK_002-2a>¶
(父也篡王而立惠王岀居鄭厲/公殺子穨而納之事在周語上)今以小忿棄之是以¶
小怨置大徳也無乃不可乎(置猶廢也詩云忘/我大徳思我小怨)且夫¶
兄弟之怨不徵於它(徵召也它/謂翟人)徵於它利乃外矣(外/利)¶
(在/翟)章怨外利不義(章明/也)棄親即翟不祥(祥善也棄親/出翟師以伐)¶
(言鄭有徳於王王怨/鄭)以怨報徳不仁(而伐之是為不仁一)夫義所以生¶
利也祥所以事神也仁所以保民也(保養/也)不義則利¶
不阜(阜厚/也)不祥則福不降不仁則民不至古之明王¶
不失此三徳者(三徳仁/義祥也)故能光有天下(光大/也)而龢寧¶
百姓令聞不忘(不忘言徳/及後代也)王其不可以棄之王不聽¶
十七年王降翟師以伐鄭(降下/也)王徳翟人將以其女¶
<pb:KR2e0001_SBCK_002-2b>¶
為后富辰諫曰不可夫婚姻禍福之階也(階梯/也)利内¶
則福由之利外則取禍今王外利矣(樹利/於翟)其無乃階¶
禍乎昔摯疇之國也由太任(摯疇二國任姓奚仲仲/虺之後大任之家也大)¶
(任王季之妃文王之母詩云摯仲/氏任又曰思齊大任文王之母)杞繒由大姒(杞繒/二國)¶
(姒姓夏禹之後大姒之家也/大姒文王之妃武王之母)齊許申吕由大姜(四國/皆姜)¶
(姓四岳之後大姜之家大/姜大王之妃王季之母)陳由大姬(陳媯姓舜後大/姬周武王之女)¶
(成王之姊傳曰以元女大/姬配虞胡公而封諸陳)是皆能内利親親者也(内/利)¶
(内行七徳親親/以申固其家)昔鄢之亡也由仲任(鄢妘姓之國仲/任氏之女為鄢)¶
(夫人唐尚書云鄢為鄭武公所滅非取任氏而亡也/昭謂幽王為西戎所殺而詩言襃姒滅之明禍有所)¶
(由/也)密須由伯姞(伯姞密須之女也傳曰密須之鼔闕/鞏之甲此則文王所滅而𫉬鼔甲也)¶
<pb:KR2e0001_SBCK_002-3a>¶
(大雅云密人不恭敢距大邦不/由嫁女而亡世本云密須姑姓)鄶由叔妘(鄶妘姓之/國叔妘同)¶
(姓之女為鄶夫人唐尚書云亦鄭武公滅之不由女/亡也昭謂公羊傳曰先鄭伯有善乎鄶公者通於夫)¶
(人以取其國/此之謂也)聃由鄭姬(聃姬姓文王之子耼季之國/鄭姬鄭女為耼夫人同姓相)¶
(取猶魯昭公取於吳/矣亦其黷姓所以亡)息由陳媯(息姬姓之國陳媯陳/女為息侯夫人蔡哀)¶
(侯亦取于陳息媯將歸過蔡蔡哀侯止而見之弗賓/媯以告息侯導楚伐蔡蔡侯怨因稱息媯之美於楚)¶
(子楚子遂滅/息以息媯歸)鄧由楚曼(鄧曼姓楚晏鄧女為楚武王/夫人生文王過鄧而利其國)¶
(遂滅鄧/而兼之)羅由季姬(羅熊姓之國季姬姬/氏之女為羅夫人)廬由　媯(廬/媯)¶
(姓之國/媯廬女/為荆夫人荆楚也)是皆外利離親者也(外利行&KR0075;辟/求利於外不)¶
(能親親以/亡其國)王曰利何如而内何如而外對曰尊貴明¶
賢庸勲長老(明顯也庸用也勲/功也長老尚齒也)愛親禮新親舊(親六/親也)¶
<pb:KR2e0001_SBCK_002-3b>¶
(新新來過賓也/舊君之故舊也)然則民莫不審固其心力以役上令¶
(役為/也)官不易方(方道/也)而財不匱竭(貢賦有品財用/有節不乏盡也)求¶
無不至動無不濟百姓兆民(百姓直官也官有/世功受氏姓也)夫人¶
奉利而歸諸上是利之内也(十億曰兆夫/人猶人人也)若七徳離¶
判民乃攜貳(判分也攜離也七/徳謂尊貴至親舊)各以利𨓆(以利利其/身而去𨓆)¶
(自營/也)上求不暨是其外利也(暨至/也)夫翟無列於王室¶
(列位/次也)鄭伯南也王而卑之是不尊貴也(賈侍中云南/者在南服之)¶
(侯伯或云南南面君也鄭司䢉云南謂子男鄭今之/新鄭新定之於王城為在畿内畿内之諸侯雖爵於)¶
(侯伯周之舊法皆食子男之地昭按内傳子産争貢/曰爵卑而貢重者甸服也鄭伯男也而使從公矦之)¶
(貢懼弗給也以此言之鄭在男服明矣周公雖制土/中設九服至康王而西都鎬京其後衰微土地損減)¶
<pb:KR2e0001_SBCK_002-4a>¶
(服制改易故鄭在男服禮畿外之矦伯世位/其見待重於宋地之君故曰是不尊貴之也)翟豺狼¶
之徳也鄭未失周典王而蔑之是不明賢也(蔑小/也)平¶
桓莊惠皆受鄭勞王而棄之是不庸勲也(平王東遷/依鄭武公)¶
(桓王即位鄭莊公佐之荘&KR0074;王之子莊王它也惠莊/王之孫僖王之子惠王母涼也為子穨所篡岀居於)¶
(鄭鄭厲公納之自平王以來鄭/世有功故曰皆受鄭勞勞功也)鄭伯捷之齒長矣王¶
而弱之是不長老也(捷鄭文公之/名弱猶穉也)翟隗姓也(隗姓/赤翟)鄭¶
出自宣王王而虐之是不愛親也(鄭桓公友宣王之/弟出者鄭國之卦)¶
(出於宣/王之世)夫禮新不間舊(間代/也)王以翟女間姜任非禮¶
且棄舊也(姜氏任氏之女世為王妃嬪/今以翟女代之為棄舊也)王一舉而棄¶
七徳臣故曰利外矣書有之曰必有忍也若能有濟¶
<pb:KR2e0001_SBCK_002-4b>¶
也(書逸書也若猶乃也濟成也/言能有所忍乃能有成功)王不忍小忿而棄鄭¶
又登叔隗以階翟(階階翟/禍也)翟封豕豺狼也不可厭也¶
(封大也/厭足也)王弗聽十八年王黜翟后(十八年魯僖二十/四年也黜廢也翟)¶
(后既立而通於/王子帶故廢之)翟人來誅殺譚伯(誅責也翟人奉子/帶以攻王而殺譚)¶
(伯譚伯/周大夫)富辰曰昔吾驟諫王王弗從以及此難若我¶
不出王其以我為懟乎乃以其屬死之(帥其徒屬/以死翟難)初¶
惠后欲立王子帶故以其黨啓翟人(言初者惠后已/死也以其黨者)¶
(謂穨叔桃子縁惠后欲立子帶/故以子帶之黨啓翟人伐周)翟人遂入周王乃出¶
居于鄭晉文公納之(王出適鄭居于汜也文公納之/而殺子帶在魯僖之二十五年)¶
晉文公既定襄王于郟(郟洛邑王/城之地也)王勞之以地(王以/其勤)¶
<pb:KR2e0001_SBCK_002-5a>¶
(勞賞之以地謂陽/樊温原欑茅之田)辭(辭不/受也)請隧焉(賈侍中云隧王之/塟禮闕地通路曰)¶
(隧昭謂隧六隧也周禮天子逺郊之内有六鄉則六/軍之事也外有六隧掌供王之貢賦惟天子有隧諸)¶
(侯則/無)王弗許曰昔我先王之有天下也規方千里以¶
為甸服(規規畫/而有之)以供上帝山川百神之祀(以其職貢/供王祭也)¶
(上帝天神五帝也山川五嶽河/海也百神丘陵墳衍之神也)以備百姓兆民之用¶
以待不庭不虞之患(百姓百官有世功者用財用也/庭直也虞度也不直猶不道也)¶
(不度不億度/而至之患)其餘以均分公侯伯子男(其餘甸服之/外地也均平)¶
(也周禮公之地方五百里侯四百/里伯三百里子二百里男百里)使各有寧宇(寧安/也宇)¶
(居/也)以順及天地無逢其灾害(順順天地尊卑之義也/若相侵犯則有灾害)¶
先王豈有賴焉(賴利也言無所/利皆均分諸侯)内官不過九御(九御/九嬪)¶
<pb:KR2e0001_SBCK_002-5b>¶
外官不過九品(九品九卿周禮内有九室九/嬪居之外有九室九卿朝焉)足以供¶
給神祗而已(言嬪與卿主祭祀也魯語曰自/入監九御使潔奉禘郊之粢盛)豈敢猒¶
縱其耳目心腹以亂百度(猒足也耳目聲/色心腹嗜欲也)亦唯是死¶
生之服物采章(采章采色文章也死之服/謂六隧之民引王柩輅)以臨長百¶
姓而輕重布之王何異之有(輕重布之貴賤各有等/也王何異之有言帝王)¶
(皆/然)今天降禍灾於周室余一人僅亦守府(僅猶劣也/府先王之)¶
(府/藏)又不佞以勤叔父(勤勞也天子稱九州/之長同姓曰叔父)而班先王¶
之大物以賞私徳(班分也大/物謂隧也)其叔父實應且憎以非¶
余一人余一人豈敢有愛也(應猶受憎惡也言晉文/雖當私賞猶非我一人)¶
先民有言曰改玉改行(玉佩玉所以節行步也君臣/尊卑遲速有節言服其服器)¶
<pb:KR2e0001_SBCK_002-6a>¶
(行其禮以言晉侯尚/在臣位不宜有隧也)叔父若能光裕大徳更姓改物¶
以創制天下自顯庸也(光廣也裕寛也更姓易姓也/改物改正朔易服色也創造)¶
(也庸用也謂為天子造/創制度自顯用於天下)而縮取備物以鎮撫百姓(縮/引)¶
(也備物/隧之屬)余一人其流辟於裔土何辭之與有(流放也/言將放)¶
(辟於荒裔復/何陳辭之有)若由是姬姓也(謂文公未/更姓而王)尚將列為公¶
侯以復先王之職大物其未可改也(言文公若尚在/公侯之位將成)¶
(霸業以興王室復先王/之職則六隧未可改也)叔父其茂昭明徳物將自至¶
(茂勉也言有天/下則隧自至也)余敢以私勞變前之大章以忝天下¶
(章表也所以表明天/子與諸侯異物也)其若先王與百姓何(言無以奉/先王鎮撫)¶
(百/姓)何政令之為也(何以復臨百姓/而為政令乎)若不然叔父有地¶
<pb:KR2e0001_SBCK_002-6b>¶
而隧焉(自制以/為隧也)余安能知之(所不/敢禁)文公遂不敢請受¶
地而還¶
王至自鄭(襄王從鄭/至三城也)以陽樊賜晉文公(陽樊二邑/在畿内也)陽¶
人不服(不肻/屬晉)晉侯圍之倉葛呼曰(倉葛陽/人也)王以晉君¶
為徳(為能/行德)故勞之以陽樊陽樊懷我王徳是以未從¶
於晉(懐思/也)謂君其何徳之布以懐柔之(懐來也/柔安也)使無¶
有逺志(逺志離/畔也)今將大泯其宗祊(泯滅也廟門謂之/祊宗祊猶宗廟也)¶
而蔑殺其民人(蔑猶/滅也)宜吾不敢服也夫三軍之所尋¶
(尋討/也)將蠻夷戎翟之驕逸不䖍於是乎致武(謂諸夏/之國乃)¶
(蠻夷之國主於/是致武以伐之)此羸者陽也未狎君政(羸弱也/狎習也)故臣¶
<pb:KR2e0001_SBCK_002-7a>¶
承命君若惠及之唯官是徵其敢逆命(官晉有司/也徵召也)何¶
足以辱師君之武震無乃玩而頓乎(震威也玩黷也/言舉非義兵誅)¶
(罰失當故君之武威/將見慢黷而頓弊之)臣聞之曰武不可覿文不可匿¶
(覿見也匿隠也言/不當尚武隠文)覿武無烈(烈威/也)匿文不昭陽不承¶
獲甸而秪以覿武臣是以懼不然其敢自愛也(秪適/也言)¶
(陽人既不得承王室為甸服又懼晉不惠恤其民適/以震威耀武而見殘破不然豈敢自愛而不服乎)¶
且夫陽豈有裔民(裔民謂凶惡之/民放在荒裔者)夫亦皆天子之父¶
兄甥舅也(謂吾舅者/吾謂之甥)若之何其虐之也晉侯聞之曰¶
是君子之言也乃出陽民(放令/去也)¶
温之㑹晉人執衛成公歸之于周(温晉之河陽也成/公衛文公之子成)¶
<pb:KR2e0001_SBCK_002-7b>¶
(公鄭也晉文公討不伏衛成公恃楚而不從聞楚師/敗於城濮懼出奔楚使元咺奉弟叔武以受盟于踐)¶
(土或愬元咺曰立叔武矣衛侯殺其子角咺不廢命/奉叔武以守晉人復衛侯衛侯先期入叔武將沐聞)¶
(君至喜捉髮走出前驅射而殺之元咺出奔晉㑹于/温討不服衛侯與元咺訟不勝故晉侯執之歸之于)¶
(京師在魯僖/二十八年)晉侯請殺之王曰不可夫政自上下者¶
也(當從王/出也)上作政而下行之不逆故上下無怨(言君/臣不)¶
(相/怨)今叔父作政而不行無乃不可乎(不行謂不順也/言晉侯不行徳)¶
(政而聽元咺之/愬欲殺衛侯)夫君臣無獄(獄訟也無是非/曲直獄訟之義)今元咺¶
雖直不可聽也君臣皆獄父子將獄是無上下也而¶
叔父聽之一逆矣又為臣殺其君其安庸刑(庸用也/刑法也)¶
布刑而不庸再逆矣一合諸侯而有再逆政余懼其¶
<pb:KR2e0001_SBCK_002-8a>¶
無後也(無後無以/復合諸侯)不然余何私於衛侯晉人乃歸衛¶
侯(在魯僖三十年晉侯使毉衍酖衛侯不死魯/僖爲請於王及晉侯皆納玉十㲄於是歸之)¶
二十四年秦師將襲鄭過周北門(襄王二十四年魯/僖之三十二年秦)¶
(師秦大夫孟明視之師也輕/曰襲周北門王城北門也)左右皆免胄而下(兵車參/乗御在)¶
(中央故左右下也冑兠鍪也/免脫也脫冑而下敬天王也)超乘者三百乘(超乗者/跳躍而)¶
(上車/者)王孫滿觀之言於王曰秦師必有讁(滿周大夫/王孫之名)¶
(讁猶/咎也)王曰何故對曰師輕而驕(輕謂超乘也驕/謂士卒不肅也)輕則¶
寡謀驕則無禮無禮則脱(脱簡脱也謂/不敦旅整陳)寡謀自陷入¶
險而脱能無敗乎(險謂/殽地)秦師無讁是道廢也(是古/道廢)是¶
行也秦師還(鄭商覺之矯以鄭/伯之命犒之故還)晉人敗諸殽獲其三¶
<pb:KR2e0001_SBCK_002-8b>¶
<pb:KR2e0001_SBCK_002-8b>¶
修舊徳以奬王室(奬成/也)唯是先王之宴禮欲以貽女¶
(貽遺/也)佘一人敢設飫禘焉(飫半體/禘全體)忠非親禮而干舊¶
職以亂前好(忠厚也親禮親戚宴饗之禮也/舊職故事前好先王之好也)且唯夫¶
戎翟則有體薦(體委與/之也)夫戎翟冒没輕儳貪而不讓¶
(冒抵觸也没入也儳/進退上下無列也)其血氣不治若禽獸焉其適來¶
班貢不俟馨香嘉味(適往也/班賦也)故坐諸門外而使舌人¶
體委與之(舌人能達異方之/志象胥之官也)女今我王室之一二兄¶
弟以時相見(兄弟/晉也)將龢協典禮以示民訓則(協合也/典常也)¶
無亦擇其柔嘉(無亦不亦也柔/脆也嘉美也)選其馨香潔其酒醴¶
品其百籩(籩竹器容四升其/實棗栗糗餌之屬)修其簠簋(修備也簠簋/黍稷之器)¶
<pb:KR2e0001_SBCK_002-9a>¶
奉其犧象(犧犧尊飾以犧牛象/象尊以象骨為之飾)出其尊彛(尊彛皆受/酒之器)¶
陳其鼎俎(俎設於左牛豕為一列魚/腊腸胃為一列膚特於東)靜其巾羃(瀞潔/也巾)¶
(羃所以/覆尊彛)敬其祓除(祓除猶/埽除也)體解節折而共飲食之於¶
是乎有折俎加豆(加豆謂既食之後所加之/豆也其實芹菹菟醢之屬)酬幣宴¶
貨(酬報也聘有酬賓束帛之禮/其宴束帛為好謂之宴貨)以示容合好(示容儀/合和好)¶
(孑然全/也)胡有孑然其效戎翟也(體之貌)夫王公諸侯之有¶
飫也將以講事成章(講講軍旅議大/事也章章程也)建大徳昭大物¶
也(大徳大功大/物戎器也)故立成禮烝而已(立成不坐也升/其備物而已)飫¶
以顯物宴以食好(顯物示/物備也)嵗飫不倦(嵗行飫禮不/至於解倦)時¶
宴不淫(一時之間必有宴/禮不至於淫湎)月㑹(㑹計也計一/月之經用)旬修(修/十)¶
<pb:KR2e0001_SBCK_002-9b>¶
(日之中所/成爲者)日完不忘(日完一日之所爲/不忘不忘其禮也)服物昭庸采¶
飾顯明(庸功也冕服旗章所以昭有/功采色之飾所以顯明徳也)文章比象(黼黻/錦繡)¶
(之文章也比象比文/以象山龍華蟲之屬)周旋序順(周旋容止也序次也/名以次比順於禮也)¶
容貌有崇(崇飾也容/止可觀也)威儀有則(則法也其威可/畏其儀可度也)五味¶
實氣(味以實氣/氣以行志)五色精心(五色之章所以異/賢不肖精其心也)五聲昭¶
徳(昭徳謂政平者其樂和/也亦謂見其樂知其徳)五義紀宜(五義謂父義母/慈兄友弟恭子)¶
(孝/也)飲食可饗龢同可觀(殽烝故可饗以可去不曰和/一心不二曰同和同之用行)¶
(則徳義/可觀)財用可嘉(酬幣宴貨以將/厚意故可嘉也)則順而建徳(則法/也建)¶
(立/也)古之善禮者將焉用全烝武子遂不敢對而退歸¶
乃講聚三代之典禮(三代夏/殷周也)於是乎修執秩以爲晉¶
<pb:KR2e0001_SBCK_002-10a>¶
法(秩常也可奉執以為常法者晉文公蒐於被廬作/執秩之法自靈公以來闕而不用故武子修之以)¶
(為晉國/之法)¶
定王使單襄公聘于宋(單襄公王卿士單朝也聘問/也問者王之所以撫萬國存)¶
(省/之)遂假道於陳以聘於楚(假道自宋適楚經陳也是/時天子微弱故以諸侯相)¶
(聘之禮假道也聘禮若過國至于/境使次介假道束帛將命于廟)火朝覿矣道茀不¶
可行也(火心星也覿見也草穢塞路為/茀朝見謂夏正十月晨見於辰)候不在疆(候/候)¶
(人也掌送迎賓/客者疆境也)司空不視塗(司空卿官/掌道路也)澤不陂(陂鄣/也古)¶
(不竇澤/故鄣之)川不梁(流曰川梁渠梁古/不防川故梁之)野有庾積(唐尚書/云十六)¶
(斗曰庾昭謂此庾露積穀也詩/云曾孫之庾如坻如京是也)場功未畢(治場未畢/也詩云九)¶
(月築/場圃)道無列樹(古者列樹以表道/且為城守之用)墾田若蓺(𤼵田曰/墾蓺猶)¶
<pb:KR2e0001_SBCK_002-10b>¶
(蒔也言其稀/少猶若蓺物)膳宰不致餼(膳宰膳夫也掌賓/客之牢禮生曰餼)司里不¶
授館(司里里宰也/掌授客館)國無寄寓(寓亦寄也無寄寓者不/為廬舍可以寄羈旅之)¶
(四甸為縣縣方六十里施舍/客)縣無施舍(者所以施舍賓客負任之處)民將築臺¶
于夏氏(民陳國之民臺觀臺也夏/氏陳大夫夏徵舒之家)及陳陳靈公與孔¶
寧儀行父南冠以如夏氏留賓弗見(及至也陳靈公/舜後恭公之子)¶
(靈公平國也孔寧儀行父陳之二卿南冠楚冠/也如之也往之徵舒家淫夏姬賓單襄公也)單子¶
歸告王曰陳侯不有大咎國必亡(單子襄公也卿大/夫稱子於其私士)¶
(稱/公)王曰何故對曰夫辰角見而雨畢(辰角大辰倉龍/之角角星名也)¶
(見者朝見東方建戌之初寒露節/也雨畢者殺氣日盛雨氣盡也)天根見而水涸(天/根)¶
(亢氐之間也涸竭也謂寒露雨畢之後五日天根朝/見水潦盡竭也月令仲秋水始涸天根見乃盡竭)¶
<pb:KR2e0001_SBCK_002-11a>¶
本見而草木節解(本氐也謂寒露之後十日陽/氣盡草木之枝節皆理解也)駟見¶
而隕霜(駟天駟房星也隕落也/謂建戌之中霜始降)火見而清風戒寒(謂/霜)¶
(降之後清風先至所/以戒人為寒備也)故先王之教曰雨畢而除道水¶
涸而成梁(教謂月令之屬也九/月雨畢十月水涸)草木節解而備藏(備/收)¶
(藏也月令季/秋䢉事畢收)隕霜而冬裘具(孟冬則天子始裘/故九月可以具之)清風¶
至而修城郭宫室(謂火見之後/建亥之初也)故夏令曰九月除道¶
十月成梁(夏令夏后氏之令周所因也除道所/以便行旅成梁所以便民使不涉也)其時¶
儆曰收而場功㣥而畚挶(時儆時所以儆告其民也/收而場功使人修囷倉也)¶
(㣥具也畚器名上籠也挶舁土/之器具汝畚挶將以築作也)營室之中土功其始¶
(定謂之營室謂建亥小雪之中定星昏正於/午土功可以始也詩云定之方中作于楚宫)火之初¶
<pb:KR2e0001_SBCK_002-11b>¶
見期于司里(期㑹也致其築作之/具㑹於司里之官)此先王之所以不¶
用財賄而廣施徳於天下者也(施徳謂因時警戒/謹葢藏成築功也)今¶
陳國火朝覿矣而道路若塞野場若棄澤不陂障川¶
無舟梁(舟梁以舟/為梁也)是廢先王之教也周制有之曰列¶
樹以表道立鄙食以守路(鄙四鄙十里有/廬廬有飲食)國有郊牧¶
(國外曰郊牧/放牧之地)畺有寓望(畺境也境界之上有/寄寓之舍候望之人)藪有圃¶
草(澤無水曰藪圃大也必/有茂大之草以備財用)囿有林池(囿苑也林積/木池積水也)所¶
以禦灾也(禦備也灾/饑兵也)其餘無非穀土民無縣耜(言常/用也)¶
(入土曰耜/耜柄曰耒)野無奥草(皆墾辟也/奥深也)不奪民時不蔑民功¶
(蔑棄/也)有優無匱有逸無罷國有班事(國城邑也班次/也執事有次)¶
<pb:KR2e0001_SBCK_002-12a>¶
縣有序民(縣鄙之民/從事有序)今陳國道路不可知田在草間¶
(不墾/者多)功成而不收(野場若/棄也)民罷於逸樂(罷於為國君/作逸樂之事)¶
是棄先王之法制者也周之秩官有之(秩官周常/官篇名)曰¶
敵國賓至闗尹以告(敵位敵也闗尹司闗掌四方賔/客叩闗則為之告聘禮曰及境)¶
(謁闗人闗人問從/者幾人遂以入境)行理以節逆之(理吏也逆迎也執/瑞節為信而迎之)¶
(也行理/小行人)候人為導(導賓至於朝/出送之境)卿出郊勞(聘禮曰賓/至于近郊)¶
(君使卿朝服/用束帛勞&KR0680;)門尹除門(門尹司門也除/門掃除門庭也)宗祝執祀(宗/宗)¶
(伯祝太祝也執祀賓將有事/於廟則宗祝執祭祀之禮)司里授館(司里授客所/當館次於卿)¶
(也聘禮/卿致館)司徒具徒(具徒役修道/路之委積&KR0680;)司空視塗(視險/易也)司寇¶
詰姦(禁詰/姦盜)虞人入材(虞人掌山澤之官祭/祀賓客各供其材)甸人積薪¶
<pb:KR2e0001_SBCK_002-12b>¶
(甸人掌薪/蒸之官也)火師監燎(火師司火/燎庭燎也)水師監濯(水師掌水/監滌濯之)¶
(事/者)膳宰致餐(孰食/曰餐)廩人獻餼(生曰餼/禾米也)司馬陳芻(司馬/掌帥)¶
(圉人養馬故陳芻/圉人職屬司馬)工人展車(展省客車/補傷敗也)百官官以物¶
至賓入如歸是故小大莫不懐愛(小大謂/賓介也)其貴國之¶
賓至則以班加一等益䖍(貴國大國/也班次也)至于王使則皆¶
官正涖事(正長也/涖臨也)上卿監之(監視/也)若王巡守則君親¶
監之(周禮王十二/嵗一巡守)今雖朝也不才有分族於周(朝單/子之)¶
(名有分族王/之親族也)承王命以為過賓於陳(假道為/過賓)而司事¶
莫至是蔑先王之官也(蔑欺/也)先王之令有之曰(文武/之教)¶
天道賞善而罰淫故凡我造國無從非彛(造為也/彛常也)無¶
<pb:KR2e0001_SBCK_002-13a>¶
即慆淫(即就也/慆慢也)各守爾典以承天休(典常也/休慶也)今陳侯¶
不念𦙍續之常棄其伉儷妃嬪(伉對也/儷偶也)而帥其卿佐¶
以淫於夏氏不亦瀆姓矣乎(卿佐孔儀也賈唐二君/云姓命也一曰夏氏姬)¶
(姓鄭女亦姬姓故謂之瀆姓昭謂夏徵舒之父御叔/即陳公子夏之子靈公之從祖父媯姓也而靈公淫)¶
(其妻是為/䙝瀆其姓)陳我大姬之後也(大姬周武王之女虞胡/公之妃陳之祖妣也)¶
棄衮冕而南冠以出不亦簡彛乎(衮卷龍之衣冕大/冠也公之盛服簡)¶
(畧也彛常也言其/棄禮簡畧常服也)是又犯先王之令也(先王之令/無從非彛)昔¶
先王之教茂帥其徳也猶恐隕越(言勉帥其徳/猶恐落墜)若廢¶
其教而棄其制蔑其官而犯其令將何以守國(無禮/則危)¶
居大國之間(大國/晉楚)而無此四者其能久乎(四者謂教/制官令也)¶
<pb:KR2e0001_SBCK_002-13b>¶
六年單子如楚(定王六年魯/宣之八年)八年陳侯殺于夏氏(八/年)¶
(魯宣之十年也陳靈公與孔寧儀行父飲酒于夏氏/公謂行父曰徵舒似汝對曰亦似君徵舒病之公出)¶
(自其廏射/而殺之)九年楚子入陳(楚子莊王也入陳討夏氏/殺君之罪既滅陳而復討)¶
(之故曰入唐尚書云/遂取陳以爲縣誤也)¶
定王八年使劉康公聘于魯(劉畿内之國康公/王卿士王季子也)發幣¶
於大夫(𤼵其禮幣/於魯大夫)季文子孟獻子皆儉(二子魯卿季/文子季友之)¶
(孫齊仲無佚之子季孫行父也孟獻子仲慶父之曽/孫公孫敖之孫孟文伯歜之子仲孫蔑也儉居處節)¶
(儉/也)叔孫宣子東門子家皆侈(二子魯大夫叔孫宣子/叔牙之曽孫莊叔得臣)¶
(之子叔孫僑如也東門子家莊公/之孫東門襄仲之子公孫歸父也)歸王問魯大夫孰¶
賢對曰季孟其長處魯乎叔孫東門其亡乎若家不¶
<pb:KR2e0001_SBCK_002-14a>¶
亡身必不免王曰何故對曰臣聞之為臣必臣為君¶
必君(臣尚敬君/尚惠也)寛肅宣惠君也(肅整也宣徧/也惠愛也)敬恪恭¶
儉臣也寛所以保本也(本位也寛則得/衆故可以守位)肅所以濟時¶
也(濟成/也)宣所以教施也(施徧則/民不怨)惠所以和民也本有¶
保則必固時動而濟則無敗功(不干時而動/則無敗功也)教施而¶
宣則徧惠以和民則阜(阜厚/也)若本固而功成施徧而¶
民阜乃可以長保民矣其何事不徹(徹達/也)敬所以承¶
命也恪所以守業也恭所以給事也儉所以足用也¶
(儉則有餘故/所以足用)以敬承命則不違以恪守業則不懈以¶
恭給事則寛於死(寛猶/逺也)以儉足用則逺於憂(無乏絶/之憂且)¶
<pb:KR2e0001_SBCK_002-14b>¶
<pb:KR2e0001_SBCK_002-14b>¶
以事三君(叔孫下卿/季孟上卿)若皆蚤世猶可(蚤世蚤即亡也/其家猶可以免)¶
(登年多歴年也載行也/也)若登年以載其毒必亡(毒害也必亡家必亡也)十¶
六年魯宣公卒(定王十六年魯/宣之十八年)赴者未及東門氏來¶
告亂子家奔齊(來告告周大夫也東門子家謀去三/桓使如晉未反宣公薨三桓逐子家)¶
(遂奔齊也諸矦大夫以君命使出出必有禮贄私覿/之事以通情結好吉凶相告子家嘗使於周故以亂)¶
(告也告在魯宣十八年/赴者未及明不及二君)簡王十一年魯叔孫宣伯亦¶
奔齊成公未没二年(簡王定王之子簡王夷也十一/年魯成十六年也宣伯僑如也)¶
(通於宣公夫人穆姜欲去季孟而專公室國民逐/之故出奔齊言成公未没二年明不及三君也)¶
簡王八年魯成公來朝(簡王八年魯成十三年也/成公將與周晉伐秦而朝)使¶
叔孫僑如先聘且告(使僑如先脩聘禮且/告周以成公將朝也)見王孫説¶
<pb:KR2e0001_SBCK_002-15a>¶
與之語(説周大/夫也)説言於王曰魯叔孫之來也必有異¶
焉其享覲之幣薄而言諂殆請之也若請之必欲賜¶
也魯執政唯强故不歡焉而後遣之(魯執政之人唯/畏其强禦難距)¶
(其欲故不歡/説而復遣之)且其狀方上而鋭下宜觸冒人王其勿¶
賜若貪陵之人來而盈其願是不賞善也且財不給¶
(給供/也)故聖人之施舍也議之(施予也舍/不予也)其喜怒取予¶
也亦議之是以不主寛惠亦不主猛毅(主猶/名也)主徳義¶
而已(賞得其人罰當/其罪是為徳義)王曰諾使私問諸魯請之也王¶
遂不賜禮如行人(如使人之/禮無加賜)及魯侯至仲孫蔑為介¶
(在賓為介介上介/所以佐相禮儀)王孫説與之語説讓(説好也言/蔑好讓)説¶
<pb:KR2e0001_SBCK_002-15b>¶
<pb:KR2e0001_SBCK_002-15b>¶
晉不戰矣(微無/也)楚有五敗晉不知乘我則强之(乘勝/也)¶
背宋之盟一也(宋盟宋華元所合晉楚之成也華元/善楚令尹子重又善晉欒武子故遂)¶
(合二國之好盟在魯成十二年/至十六年楚鄭背盟伐宋也)薄德而以地賂諸侯¶
二也(楚王薄徳鄭人不從楚以汝/隂之田賂鄭鄭叛晉從楚也)棄壯之良而用㓜¶
弱三也(壯之良謂申叔時幼/弱謂司馬子反也)建立卿士而不用其言¶
四也(卿士子囊子囊不/欲背晉楚王不聽)夷鄭從之三陳而不整五也¶
(夷楚東之夷也晉語曰楚恭王/帥東夷救鄭三陳夷鄭楚也)辠不由晉晉得其民¶
(言楚叛盟非晉之/辠得民得民心也)四軍之帥旅力方剛(時晉立四軍/四軍之帥晉)¶
(八卿也欒書將中軍士燮佐之郤錡將上軍荀偃佐/之韓厥將下軍知罃佐之趙旃將新軍郤至佐之旅)¶
(衆也剛/强也)卒伍治整諸侯與之(以晉有信故/諸侯與之)是有五勝¶
<pb:KR2e0001_SBCK_002-16a>¶
也有辭一也(楚背盟故/晉有辭也)得民二也軍帥彊禦三也行¶
列治整四也諸侯輯睦五也有一勝猶足用也有五¶
勝以伐五敗而避之者非人也不可以不戰欒范不¶
欲我則彊之(欒欒書也/范士燮也)戰而勝是吾力也(謂卻至曰/楚有六間)¶
(不可/失也)且夫戰也微謀(微無也言/軍無計謀)吾有三伐(伐功也三/伐勇禮仁)¶
(也)勇而有禮反之以仁吾三逐楚君之卒勇也見其¶
君必下而趨禮也(下下/車也)能獲鄭伯而赦之仁也(郤至/從鄭)¶
(伯其右弗翰胡曰余從之乘而俘/以下郤至曰傷國君有刑乃止)若是而知晉國之¶
政楚越必朝(知政謂/為政也)吾曰子則賢矣(吾召桓/公自謂)抑晉國¶
之舉也不失其次吾懼政之未及子也(郤至位在七/人下故恐次)¶
<pb:KR2e0001_SBCK_002-16b>¶
(未及/也)謂我曰夫何次之有昔先大夫荀伯自下軍之¶
佐以政(荀伯荀林父也從下軍之/佐第六卿升為政卿也)趙宣子未有軍行¶
而以政(宣子趙盾也為中軍佐第/二卿未有軍行升為政卿)今欒伯自下軍往¶
(欒伯欒書也將下軍/第五卿而為正卿也)是三子也吾又過於四之無不¶
及(三子荀趙欒也得郤至四人言已之材優/於彼四人也三人之中無有所不及也)若佐新¶
軍而升為政不亦可乎將必求之是其言也君以為¶
奚若(言如是君以/為何如也)襄公曰人有言曰兵在其頸其郤¶
至之謂乎君子不自稱也(稱舉/也)非以讓也惡其葢人¶
也(葢掩/也)夫人性陵上者也(如能在人上者人欲勝陵/之也故君子上禮讓而天)¶
(下莫敢/陵也)不可葢也(言人之美/不可掩也)求葢人其抑下滋甚(滋/益)¶
<pb:KR2e0001_SBCK_002-17a>¶
(也求掩葢人以自高大/則其抑退而下益甚也)故聖人貴讓且諺曰獸惡其¶
網民惡其上(獸惡其網為其害己/民惡其上為其病己)書曰民可近也而¶
不可上也(書逸書民可近可以恩意近/也不可上不可髙上上陵也)詩曰愷悌君¶
子求福不回(回邪也求福以/禮不以邪也)在禮敵必三讓(敵體/敵也)是¶
則聖人知民之不可加也(加猶/上也)故王天下者必先諸¶
民然後庇焉則能長利(先諸民先求民志也庇猶廕/也言王者先安民然後自庇)¶
(廕也長利長/有福利也)今郤至在七人之下而欲上之是求葢¶
七人也其亦有七怨怨在小醜猶不可堪而况在侈¶
卿乎其何以待之(待猶/備也)晉之克也天有惡於楚也故¶
儆之以晉而郤至佻天以為己力不亦難乎(佻偷也/偷天功)¶
<pb:KR2e0001_SBCK_002-17b>¶
(以為/己力)佻天不祥乘人不義(乘陵/也)不祥則天棄之不義¶
則民畔之且郤至何三伐之有夫仁禮勇皆民之為¶
也(民力/所為)以義死用謂之勇(若富/辰也)奉義順則謂之禮(謂/若)¶
(管仲責/楚包茅)畜義豐功謂之仁(豐大也謂若/狐偃輔晉文)姦仁為佻(以/姦)¶
(偽行仁為偷仁謂/獲鄭伯而舍之)姦禮為羞(羞恥也謂見/楚君而趨)姦勇為賊¶
(還賊國也姦/勇謂逐楚卒)夫戰盡敵為上守龢同順義為上(守和/同謂)¶
(不相與戰而平和/也順義順三義也)故制戎以果毅(戎兵也殺敵為/果致果為毅)制¶
朝以序成(序次也朝不/越爵則政成)畔戰而擅舍鄭君賊也棄毅¶
行容羞也(容容儀也/謂下趨也)畔國即讎佻也(畔其國而即讎/人謂赦鄭伯欲)¶
(以偷/仁也)有三姦以求㬱其上逺於得政矣(㬱廢/也)以吾觀¶
<pb:KR2e0001_SBCK_002-18a>¶
之兵在其頸不可久也雖吾王叔未能違難在大誓¶
曰民之所欲天必從之王叔欲郤至能勿從乎(違避/也今)¶
(周書大誓無此/言其散亡乎)郤至歸明年死難(明年魯成十七年/也死謂為厲公所)¶
(伯輿周大夫獄訟也/殺)及伯輿之獄王叔陳生奔晉(王叔陳生與伯輿争)¶
(政王佐伯輿王叔不勝/遂出奔晉在魯襄十年)¶
周語中卷二　國語¶
