# -*- mode: mandoku-view -*-
#+TITLE: 國語
#+DATE: 2015-09-23 10:03:52
#+PROPERTY: JUAN 0

<md:KR2e0001_SBCK_021-11a>¶
<md:KR2e0001_SBCK_000-1a>¶
<pb:KR2e0001_WYG_000-1a>
御製讀齊語
小白反扵齊鮑叔進夷吾中鉤懐舊恨宥用猶是夫譎
辭請諸魯施伯何妨乎一如鮑叔料施伯果進謀殺而
授之屍炙輠安用諸使者復致辭欲生得戮屠乃使束
縛予將以返歸途比至齊國境三浴三釁塗施伯謀誠
髙再請情見初胡乃生予之終為魯國憂(叶/)齊使又奚
誰智如鮑叔徒倉卒為詭談生還敬仲俱戰國尚機變
紀載强半誣善㢤子輿言盡信不如無
<pb:KR2e0001_WYG_000-2a>
欽定四庫全書　　　　　史部五
　國語　　　　　　　　　雜史𩔖
　　提要
　　　　(臣/)等謹案國語二十一卷吳韋昭注昭字𢎞
　　　　嗣雲陽人官至中書僕射三國志作韋曜裴
　　　　松之注謂為司馬昭諱也國語出自何人説
　　　　者不一然終以漢人所説為近古所記之事
　　　　與左𫝊俱迄智伯之亡時代亦復相合中有
<pb:KR2e0001_WYG_000-2b>
　　　　與左𫝊不符者猶新序説苑同出劉向而時
　　　　復牴牾葢古人著書各據所見之舊文疑以
　　　　存疑不似後人輕改也漢志作二十一篇其
　　　　諸家所注隋志虞翻唐固本皆二十一卷王
　　　　肅本二十二卷賈逵本二十卷互有增減葢
　　　　偶然分併非有異同惟昭所注本隋志作二
　　　　十二卷唐志作二十卷而此本首尾完具實
　　　　二十一卷諸家所𫝊南北宋版無不相同知
<pb:KR2e0001_WYG_000-3a>
　　　　隋志誤一字唐志脱一字也前有昭自序稱
　　　　兼采鄭衆賈逵虞翻唐固之注今攷所引鄭
　　　　説虞説寥寥數條惟賈唐二家援据駁正為
　　　　多序又稱凡所發正三百七事今考注文之
　　　　中昭自立義者周語凡服數一條國子一條
　　　　虢文公一條常棣一條鄭武莊一條仲任一
　　　　條叔妘一條鄭伯南也一條請隧一條凟姓
　　　　一條楚子入陳一條晉成公一條共工一條
<pb:KR2e0001_WYG_000-3b>
　　　　大錢一條無射一條魯語朝聘一條刻桷一
　　　　條命祀一條郊禘一條祖文宗武一條官寮
　　　　一條齊語凡二十一鄉一條士鄉十五一條
　　　　良人一條使海于有蔽一條八百乗一條反
　　　　胙一條大路龍旂一條晉語凡伯氏一條不
　　　　懼不得一條聚居異情一條貞之無報一條
　　　　轅田一條二十五宗一條少典一條十月一
　　　　條嬴氏一條觀狀一條三徳一條上軍一條
<pb:KR2e0001_WYG_000-4a>
　　　　蒲城伯一條三軍一條錞于一條吕錡佐上
　　　　軍一條新軍一條韓無忌一條女樂一條張
　　　　老一條鄭語凡十數一條億事一條奉景襄
　　　　一條楚語聲子一條懿戒一條武丁作書一
　　　　條屏攝一條呉語官帥一條錞于一條自&KR2319;
　　　　一條王總百執事一條兄弟之國一條來告
　　　　一條向檐一條越語乗車一條宰嚭一條徳
　　　　虐一條解骨¶一條重祿一條不過六七十事
<pb:KR2e0001_WYG_000-4b>
　　　　合以所正訛字衍文錯簡亦不足三百七事
　　　　之數其𫝊寫有誤以六十為三百歟崇文總
　　　　目作三百十事又七事轉訛也錢曾讀書敏
　　　　求記謂周語昔我先世后稷句天聖本先下
　　　　有王字左右免胄而下句天聖本下下有拜
　　　　字今本皆脱去然所引注曰云云與此本絶
　　　　不相同又不知何説也此本為衍聖公孔𫝊
　　　　鐸所刋如魯語公父文伯飲酒一章注中此
<pb:KR2e0001_WYG_000-5a>
　　　　堵父詞四字當在將使鼈長句下而誤入遂
　　　　出二字下小小舛訛亦所不免然較諸坊本
　　　　則頗為精善自鄭衆解詁以下諸書並亡國
　　　　語注存于今者惟昭為最古黄震日鈔嘗稱
　　　　其簡潔而先儒舊訓亦徃徃散見其中如朱
　　　　子注論語無所取材毛竒齡詆其訓材為裁
　　　　不見經𫝊改從鄭康成桴材之説而不知鄭
　　　　語計億事材兆物句昭注曰計算也材裁也
<pb:KR2e0001_WYG_000-5b>
　　　　已有此訓然則竒齡失之眉睫間矣此亦見
　　　　其多資攷証也乾隆四十四年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校¶　官(臣/)陸　費　墀
<pb:KR2e0001_WYG_000-6a>
自序
昔孔子發憤於舊史垂法於素王左丘¶明因聖言以攄
意託王義以流藻其淵¶源深大沈懿雅麗可謂命世之
才博物¶善作者也其明識高遠雅思未盡故復¶采録前
世穆王以來下迄魯悼知伯之<md:KR2e0001_SBCK_000-1b>¶誅邦國成敗嘉言善語
隂陽律吕天時¶人事逆順之數以為國語其文不主於¶
經故號曰外𫝊所以包羅天地探測禍¶福發起幽微章
表善惡者昭然甚明實¶與經藝並陳非特諸子之倫也
<pb:KR2e0001_WYG_000-6b>
遭秦之¶亂幽而復光賈生史遷頗綜述焉及劉¶光祿於
漢成世始更考校是正疑繆至<md:KR2e0001_SBCK_000-2a>¶於章帝鄭大司農為之
訓注解疑釋滯¶昭晣可觀至於細碎有所闕畧侍中賈¶
君敷而衍之其所發明大義畧舉為已¶憭矣然於文間
時有遺忘建安黄武之¶間故侍御史會稽虞君尚書僕
射丹陽¶唐君皆英才碩儒洽聞之士也采摭所¶見因賈
為主而損益之觀其辭義信多<md:KR2e0001_SBCK_000-2b>¶善者然所註釋猶有異
同昭以末學淺¶闇寡聞階數君之成訓思事義之是非
<pb:KR2e0001_WYG_000-7a>
愚心頗有所覺今諸家並行是非相貿¶雖聰明疏達識
機之士知所去就然淺¶聞初學猶或未能袪過切不自
料復為¶之解因賈君之精實采虞唐之信善亦¶以所覺
增潤補綴參之以五經檢之以<md:KR2e0001_SBCK_000-3a>¶内𫝊以世本考其流以
爾雅齊其訓去¶非要存事實凡所發正三百七事又諸¶
家紛錯載述為煩是以時有所見庶幾¶頗近事情裁有
補益猶恐人之多言未¶詳其故欲世覽者必察之也
¶

<pb:KR2e0001_WYG_001-1a>
欽定四庫全書
　¶國語卷一
　<md:KR2e0001_SBCK_000-3b>¶　
