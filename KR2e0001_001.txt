# -*- mode: mandoku-view; -*-
#+TITLE: 國語
#+DATE: 2015-09-10 23:24:10.237316
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB02n0041-001國語-卷第一.
<pb:KR2e0001_SBCK_001-1a>¶
周語上第一　國語　韋氏解¶
穆王將征犬戎(穆王周康王之孫昭王之子穆王滿/也征正也上討下之稱夫戎西戎之)¶
(别名在/荒服)祭公謀父諫曰不可(祭畿内之國周公之後/為王卿士謀父字也傳)¶
(曰凡蔣邢茅胙/祭周公之𦙍也)先王耀徳不觀兵(耀明也觀示也明/徳尚道化也不示)¶
(兵者有大罪惡然後致/誅不以小小而示威武)夫兵戢而時動動則威(戢聚/也威)¶
(畏也時動謂三時務農一時/講武守則有財征則有威)觀則玩玩則無震(玩黷/也震)¶
(懼/也)是故周文公之頌曰(文公周公旦之諡也頌時邁/之詩武王既伐紂周公為作)¶
(此詩巡守告/祭之樂歌)載戢干戈載櫜弓矢(載則也干盾也戈/㦸也櫜韜也言大)¶
(下已定聚歛其干戈韜/藏其弓矢示不復用)我求懿徳肆于時夏(懿美也/肆陳也)¶
(于於也時是也夏大也言武王常求美德/故陳其功於是夏而歌之樂章大者曰夏)允王保之¶
<pb:KR2e0001_SBCK_001-1b>¶
(允信也信哉武王能/保此時夏之美也)先王之於民也茂正其徳而厚¶
其性(茂勉也性/情性也)阜其財求(阜大也大其財/求不鄣壅也)而利其器¶
用(器兵甲也用/耒耜之屬)明利害之鄉(示之以好/惡鄉方也)以文修之(文/禮)¶
(法/也)使務利而避害懷徳而畏威故能保世以滋大(保守/也滋)¶
(益/也)昔我先世后稷(后君也稷官也父子相/繼曰世謂棄與不窋)以服事虞¶
夏(謂棄為舜后稷不/窋繼之於夏啓也)及夏之衰也棄稷弗務(棄廢也/衰謂啓)¶
(子太康也廢稷之官不復務農夏書序/曰太康失國昆弟五人須于洛汭是也)我先王不窋¶
用失其官(失稷官也不窋棄之子周之禘祫文武必/先不窋故通謂之王商頌亦以契為𤣥王)¶
而自竄于戎翟之間(竄匿也堯封棄于邰至不窋失/官去夏而遷於邠邠西接戎北)¶
(近/翟)不敢怠業時序其徳纂修其緒(纂繼也/緒事也)修其訓典¶
<pb:KR2e0001_SBCK_001-2a>¶
(訓教也/典法也)朝夕恪勤守以惇篤奉以忠信奕世載徳不¶
忝前人(奕亦前人也載/成也忝辱也)至于武王昭前之光明而加¶
之以慈和事神保民莫不欣喜(保養/也)商王帝辛大惡¶
於民(商殷之本號辛紂名/也大惡大為民所惡)庶民弗忍欣戴武王以致¶
戎于商牧(戴奉也戎兵也/牧商郊牧野)是先王非務武也勤恤民¶
隠而除其害也(恤憂也/隠痛也)夫先王之制邦内甸服(邦内/謂天)¶
(子畿内千里之地商頌曰邦畿千里惟民所止王制/曰千里之内曰甸京邑在其中央故夏書曰五百里)¶
(甸服則古今同矣甸王田也服服其職業也自商以/前并畿内為五服武王克殷周公致太平因禹所弼)¶
(除畿内更制天下為九服千里之内謂之王畿王畿/之外曰矦服矦服之外曰甸服今謀父諫穆王穪先)¶
(王之制猶以王畿爲旬服者甸古名世俗所習也故/周襄王謂晉文公曰昔我先王之有天下也規方千)¶
<pb:KR2e0001_SBCK_001-2b>¶
(里以為甸服是也周禮亦以/蠻服爲要服足以相況矣)邦外矦服(邦外邦畿之/外方五百里)¶
(之地謂之侯服侯服侯圻也/言諸矦之近者嵗一來見)侯衛賓服(此總言之也/侯侯圻也衛)¶
(衛圻也言自侯圻至衛圻其間凡五圻圻五百里五/五二千五百里中國之界也謂之賔服常以服貢賔)¶
(見於王五圻者侯圻之外曰甸圻甸圻之外曰男圻/男圻之外曰采圻釆圻之外曰衛圻周書康誥曰矦)¶
(甸男采衛是也凡此服數諸家/之説皆紛錯不同唯賈君近之)蠻夷要服(蠻蠻圻也/夷夷圻也)¶
(周禮衛圻之外曰蠻圻去王城三千五百里九州之/界也夷圻去王城四千里周禮行人職衛圻之外謂)¶
(之要服此言蠻夷要服則夷圻朝貢或/與蠻圻同也要者要結好信而服從之)戎翟荒服(戎/翟)¶
(去王城四千五百里至五千里也四千五百里為鎮/圻五千里為蕃圻在九州之外荒裔之地與戎翟同)¶
(俗故謂之荒荒/忽無常之言也)甸服者祭(供日祭也此采地/之君其見無數)侯服者¶
祀(供月祀也堯舜及/周侯服皆嵗見)賓服者享(供時享也享獻也周/禮甸圻二嵗而見男)¶
<pb:KR2e0001_SBCK_001-3a>¶
(圻三嵗而見采圻四嵗而見衛圻五嵗而見其見也/皆以所貢助祭於廟孝經所謂四海之内各以其職)¶
(來/祭)要服者貢(供嵗貢也要/服六嵗一見)荒服者王(王王事天子也/周禮九州之外)¶
(謂之蕃國世一見各以其所貴珤/爲䞇詩曰自彼氐羗莫敢不來王)日祭(日祭祭於祖/考謂上食也)¶
(近漢/亦然)月祀(月祀於/曽髙)時享(時享於/二祧)嵗貢(嵗貢於/壇墠)終王(終/謂)¶
(垂終也朝嗣王/及即位而來見)先王之訓也有不祭則修意(意志意/也謂邦)¶
(甸之内有違闕不供日祭者先/修意以自責畿内近知王意也)有不祀則修言(言號/令也)¶
有不享則修文(文典/法也)有不貢則修名(名謂尊卑職貢/之名號晉語曰)¶
(信於名則/上下不干)有不王則修徳(逺人不服則修/文徳以來之)序成而有¶
不至則修刑(序成謂上五者次序也已/成而有不至則有刑誅)於是乎有刑¶
不祭伐不祀征不享讓不貢(讓譴/責也)告不王(謂以文詞/告曉之地)¶
<pb:KR2e0001_SBCK_001-3b>¶
(逺者辠/輕也)於是乎有刑罰之辟(刑不/祭也)有攻伐之兵(伐不/祀也)¶
有征討之備(征不/享也)有威讓之令(讓不/貢也)有文告之辭(告/不)¶
(王/也)布令陳辭而又不至則又増修於徳無勤民於逺¶
(勤勞/也)是以近無不聴逺無不服今自大畢伯仕之終¶
也(大畢伯仕犬戎氏/之二君終卒也)犬戎氏以其職來王(以其職謂/其嗣子以)¶
(其貴珤來/見王也)天子曰予必以不享征之且觀之兵(享賓/服之)¶
(禮以責犬戎而/示之兵非也)其無乃廢先王之訓而王幾頓乎(幾/危)¶
(也頓/敗也)吾聞夫犬戎𣗳惇(樹立也言犬/戎立性惇樸)能帥舊徳而守¶
終純固(帥循也純專也固一也言犬戎氏循先王之/舊徳奉其常職天性專一終身不移不聴穆)¶
(王責其/享也)其有以禦我矣(禦猶應/也距也)王不聽遂征之得四¶
<pb:KR2e0001_SBCK_001-4a>¶
白狼四白鹿以歸(白狼白鹿/犬戎所貢)自是荒服者不至(穆王/責犬)¶
(戎以非禮暴兵露師傷/威毁信故荒服者不至)¶
恭王游於涇上宻康公從(恭王穆王之子恭王伊扈/也涇水名康公宻國之君)¶
(姬/姓)有三女奔之(奔不由媒氏/也三女同姓)其母曰必致之於王(康/公)¶
(之母欲使/進於王)夫獸三為羣(自三以/上為羣)人三為衆女三為粲¶
(粲美/貌)王田不取羣(不盡羣也易曰王/用三驅失前禽也)公行下衆(公諸/侯也)¶
(下衆不敢誣衆也禮國君/下卿位遇衆則式禮之也)王御不參一族(御婦官也/參三也一)¶
(族一父子也故取姪娣/以備三不參一族之女)夫粲美之物也衆以美物歸¶
女而何徳以堪之(堪任/也)王猶不堪况爾小醜(醜𩔖也/王者至)¶
(尊且猶不堪况/女小人之𩔖乎)小醜備物終必亡(言徳小而物備/終取之必以亡)康¶
<pb:KR2e0001_SBCK_001-4b>¶
公弗獻一年王滅密(宻今安定隂/密縣近涇)¶
厲王虐國人謗王(厲王恭王之曽孫夷王/之子厲王胡也謗誹也)召公告王¶
曰民不堪命矣(召公召康公之後穆公虎也為/王卿士言民不堪暴虐之政令)王怒¶
得衛巫使監謗者(衛巫衛國之巫也監察也/以巫有神靈有謗必知之)以告則¶
殺之(巫言謗王/王則殺之)國人莫敢言道路以目(不敢𤼵言以/自相盻而已)¶
王喜告召公曰吾能弭謗矣乃不敢言(弭止/也)召公曰¶
是鄣之也(鄣防/也)防民之口甚於防川(流者曰川言川/不可防而口又)¶
(甚/也)川壅而潰傷人必多(川之潰決/害於人也)民亦如之(民之敗/亂害於)¶
(上/也)是故為川決之使導(為治也/導通也)為民者宣之使言(宣/猶)¶
(放也觀民所言/以知其得失)故天子聽政使公卿至於列士獻詩¶
<pb:KR2e0001_SBCK_001-5a>¶
(獻詩以風也/列士上士也)瞽獻典(無目曰瞽瞽樂/師典樂典也)史獻書(史外史/也周官)¶
(外史掌三皇/五帝之書)師箴(師小師也箴箴刺/王闕以正得失)&KR1363;賦(無眸子曰/&KR1363;賦賦公)¶
(卿列士所/獻詩也)矇誦(有眸子而無見曰矇周禮矇主/&KR0076;歌風誦誦謂箴諫之語也)百工¶
諫(百工執技以事上者諫者執蓺事以諫/謂若匠師慶諫魯莊公丹楹刻桷者)庶人傳語¶
(庶人卑賤見時得失/不得達傳以語王也)近臣盡規(近臣謂驂僕之屬也/盡規盡其規以告王)¶
(補補過察察政也傳曰自王以/也)親戚補察(下各有父兄子弟以補察其過)瞽史教¶
誨(瞽樂大師史大史也掌隂陽天時禮法之書/以相教誨者單襄公曰吾非瞽史焉知天道)耆艾¶
修之(耆艾師傅也修脩理/瞽史之教以聞於王)而後王斟酌焉(斟取也/酌行也)是¶
以事行而不悖(悖逆/也)民之有口也猶土之有山川也¶
財用於是乎出(猶若也山川所以宣地氣而出/財用口亦以宣人心而言善敗)猶其¶
<pb:KR2e0001_SBCK_001-5b>¶
# SB1_0251-019.png
# page missing
<pb:KR2e0001_SBCK_001-5b>¶
(子曰放於利/而行多怨)天地百物皆將取焉胡可專也(天地成/百物民)¶
(皆將取用之/何可專其利)所怒甚多而不備大難以是教王王能¶
久乎夫王人者將導利而布之上下者也(導開也布/賦也上謂)¶
(天神下/謂人物)使神人百物無不得其極(極中/也)猶日怵惕懼¶
怨之來也(怵惕恐/懼也)故頌曰思文后稷克配彼天立我¶
烝民莫匪爾極(頌周頌也思文謂郊祀后稷以配天/之樂歌經緯天地曰文克能也烝衆)¶
(也莫無也匪不也爾女也極中也言周公思有文徳/者后稷其功乃能配於天謂堯時鴻水稷播百穀立)¶
(我衆民之道無不於女/時得其中者功至大也)大雅曰陳錫載周(大雅文王/之二章陳)¶
(布也錫賜也言文王布/賜施利以載成周道)是不布利而懼難乎(言后稷/文王既)¶
(布利又/懼難也)故能載周以至于今今王學專利其可乎(言/不)¶
<pb:KR2e0001_SBCK_001-6a>¶
(可/也)匹夫專利猶謂之盜王而行之其歸鮮矣(鮮寡也/歸附周)¶
(者寡/也)榮公若用周必敗既榮公為卿士(既已也卿士/卿之有事者)¶
諸侯不享王流于彘(享獻/也)¶
彘之亂宣王在召公之宫(宣王厲王之子宣王靖也/在召公宫者避難奔召公)¶
國人圍之召公曰昔吾驟諫王王不從以及此難(及/至)¶
(殺王子令國/也)今殺王子王其以我為懟而怒乎(人得殺之也)夫¶
事君者險而不懟(君諸侯也在危險之中不當懟懟/謂若晉慶鄭怨惠公愎諫違卜棄)¶
(而不/戰)怨而不怒况事王乎(怨怨望也/怒作氣也)乃以其子代宣¶
王宣王長而立之(彘之亂公卿相與和而修政事/號曰共和凡十四年而宣王立)¶
宣王即位不藉千畞(藉借也借民力以為之天子田/藉千畞諸矦百畞自厲王之流)¶
<pb:KR2e0001_SBCK_001-6b>¶
(藉田禮廢宣王/卽位不復遵古)虢文公諫曰(賈侍中云文公文王母/弟虢仲之後為王卿士)¶
(昭謂虢叔之後西虢/也宣王都鎬在畿内)不可夫民之大事在䢉(穀民之/命故䢉)¶
(為大/事)上帝之粢盛於是乎出(出於䢉也器實/曰粢在器曰盛)民之蕃¶
庶於是乎生(蕃息也/庶衆也)事之共給於是乎在(共具也/給足也)和¶
協輯睦於是乎興(協合也輯聚/也睦親也)財用蕃殖於是乎始¶
(殖長/也)敦庬純固於是乎成(敦厚也/庬大也)是故稷為大官(民/之)¶
(大事在䢉故稷/之職為大官)古者大史順時覛土(覛視/也)陽癉憤盈¶
土氣震發(癉厚也憤積也盈滿/也震動也𤼵起也)䢉祥晨正(䢉祥房星/也晨正謂)¶
(立春之日晨中於午也/䢉事之候故曰䢉祥)日月厎于天廟(厎至也天廟/營室也孟春)¶
(之月日月/皆在營室)土乃脉發(脉理也䢉書曰春土冐/撅陳根可拔耕者急𤼵)先時九¶
<pb:KR2e0001_SBCK_001-7a>¶
日(先先立/春日也)大史告稷曰自今至于初吉(初吉二月朔/日也詩云二)¶
(月初/吉)陽氣俱烝土膏其動(烝升也膏土潤也/其動潤澤欲行)弗震弗¶
渝脉其滿眚穀乃不殖(震動也渝變也眚灾也言陽/氣俱升土膏欲動當即𤼵動)¶
(變冩其氣不然則脉滿氣/結更為灾病穀乃不殖)稷以告(以大史之/言告王)王曰史¶
帥陽官以命我司事(史大史陽官春官/司事主䢉事官也)曰距今九日¶
土其俱動(距去/也)王其祗祓監䢉不易(祗敬也祓齊戒/祓除也不易不)¶
(易物土/之宜)王乃使司徒咸戒公卿百吏庶民(百吏百官/也庶民甸)¶
(師氏所掌之民主/耕耨王之藉田者)司空除壇于藉(司空掌/地也)命䢉大夫¶
咸戒䢉用(䢉大夫田畯也/䢉用田器也)先時五日(先耕/時也)瞽告有恊¶
風至(瞽樂大師知風聲者恊和也風/氣秋時候至也立春日融風)王即齊宫(所齊/之宫)¶
<pb:KR2e0001_SBCK_001-7b>¶
百官御事各即其齊三日(御治/也)王乃淳濯饗醴(淳沃/也濯)¶
(洗也饗飲也謂/王沐浴飲醴酒)及期(期耕/日也)鬱人薦鬯(鬱鬱金香草宜/以和鬯酒也周)¶
(禮鬱人掌祼器凡祭祀賓客和鬱/鬯以實彛而陳之共王之齊鬯)犧人薦醴(犧人司/尊也掌)¶
(共酒/醴者)王祼鬯饗醴乃行(祼灌也灌鬯飲醴/皆所以自香潔)百吏庶民¶
畢從及藉后稷監之(監察/也)膳夫䢉正陳藉禮(膳夫上/士也掌)¶
(王之飲食膳羞之饋食䢉正田大夫/主敷陳藉禮而祭其神為䢉祈也)大史贊王(贊導/也)¶
王敬從之王耕一墢(一墢一耜之墢也/王無耦以一耜耕)班三之(班次/也三)¶
(於下各三其上也王一墢/公王卿九大夫二十七)庶人終于千畞(終盡/耕也)其后¶
稷省功大史監之司徒省民大師監之畢宰夫陳饗¶
膳宰監之(宰夫下大夫也/膳宰膳夫也)膳夫贊王王歆大牢(歆饗/也)¶
<pb:KR2e0001_SBCK_001-8a>¶
班嘗之(公卿大/夫也)庶人終食(終畢/也)是日也瞽帥音官以¶
省風土(音官樂官也風土以音律/省土風風氣和則土氣養)廪于藉東南鍾而¶
藏之(廪御廪一名神倉東南生長之處鍾聚/也謂為廪以藏王所藉田以奉齍盛)而時布¶
之于䢉(布賦/也)稷則徧戒百姓紀䢉協功(紀猶綜理/也協同也)曰¶
隂陽分布震雷出滯(隂陽分日夜同也滯蟄蟲也明/堂月令曰日夜分雷乃𤼵聲始)¶
(電蟄蟲咸動/啓户始出)土不備墾辟在司寇(墾𤼵也辟辠也在/司寇司寇行其辠)¶
乃命其旅曰徇(旅衆也/徇行也)䢉師一之(一之先往也/䢉師上士)䢉正¶
再之(䢉正后稷之佐田/畯也故次䢉師)后稷三之(后稷䢉官之/君故次農正)司空¶
四之(司空主道路溝/洫故次后稷)司徒五之(司徒省民/故次司空)大保六之¶
大師七之(大保大師天子三公佐王論道/氾監衆官不得掌事故次司徒)大史八之¶
<pb:KR2e0001_SBCK_001-8b>¶
# SB1_0251-026.png
# page missing
<pb:KR2e0001_SBCK_001-8b>¶
戰于千畞王師敗績于姜氏之戎(姜氏之戎西戎之/别種四嶽之後也)¶
(傳曰我諸戎四嶽之裔冑言宣王不納/諫務䢉無以事神使民以致弱敗之咎)¶
魯武公以括與戲見王(武公伯禽之𤣥孫獻公之子/武公敖也括武公長子伯御)¶
(也戲括弟/懿公也)王立戲(以為/太子)樊仲山父諫曰不可立也(仲/山)¶
(父王卿士/食采於樊)不順必犯(不順立少也犯魯/必犯王命而不從)犯王命必誅¶
故出令不可不順也令之不行政之不立(令不行即/政不立)¶
行而不順民將棄上(使長事少故/民必棄上)夫下事上少事長¶
所以為順也今天子立諸侯而建其少是教逆也若¶
魯從之而諸侯傚之王命將有所壅(言先王立長之/命將壅塞不行)¶
若不從而誅之是自誅王命也(誅王命者先王之命/立長今魯亦立長若)¶
<pb:KR2e0001_SBCK_001-9a>¶
(誅之是自/誅王命也)是事也誅亦失不誅亦失(誅之則誅王命/不誅則王命廢)¶
天子其圖之王卒立之魯侯歸而卒及魯人殺懿公¶
(懿公/戲也)而立伯御(伯御/括也)三十二年宣王伐魯立孝公(孝/公)¶
(懿公之/弟稱也)諸侯從是而不睦(不睦不親/睦於王)¶
宣王欲得國子之能導訓諸侯者(賈侍中云國子諸/侯之嗣子或云國)¶
(子諸侯之子欲使訓導諸侯子也唐尚書云國子謂/諸侯能治國子養百姓者昭謂國子同姓諸姬也凡)¶
(王之子弟謂之國子導/訓諸侯謂為州伯者)樊穆仲曰魯侯孝(穆仲仲山/父之諡也)¶
(猶魯叔孫穆/子謂之穆叔)王曰何以知之對曰肅恭明神而敬事¶
耇老(耇凍/黎也)賦事行刑必問於遺訓(遺訓先/王之教)而咨於故¶
實(咨謀也故實/故事之是者)不干所問不犯所咨王曰然則能訓¶
<pb:KR2e0001_SBCK_001-9b>¶
治其民矣乃命魯孝公於夷宫(命為侯伯也夷宫者/宣王祖父夷王之廟)¶
(古者爵命/必於祖廟)¶
宣王既喪南國之師(喪亡也敗于姜戎氏時所亡也/南國江漢之間也詩曰滔滔江)¶
(漢南國/之紀)乃料民于大原(料數也大/原地名)仲山父諫曰民不¶
可料也夫古者不料民而知其少多司民協孤終(司/民)¶
(掌登萬民之數自生齒以上皆書於版協合/也無父曰孤終死也合其名籍以登於王)司商協¶
名姓(司商掌賜族受姓之官商金聲清/謂人始生吹律合之定其姓名)司徒協旅(司/徒)¶
(掌合師/旅之衆)司寇協姦(司寇刑官也掌合姦/民以知死刑之數)牧協職(周禮/牧人)¶
(掌牧養犧牲合/其物色之數)工協革(工百工之官革更也/更制度者合其數也)場協入¶
(場人掌&KR0163;圃委積/之珍物斂而藏之)廪協出(廪人掌九榖/出用之數)是則少多死¶
<pb:KR2e0001_SBCK_001-10a>¶
生出入往來者皆可知也於是乎又審之以事(事謂/因藉)¶
(田與民狩以/簡知其數也)王治䢉於藉(藉藉於千/畞田也)蒐于䢉隙(春田/曰蒐)¶
(蒐擇也禽獸懐姙未著秋乃取/之也䢉隙仲春既耕之後隙閒)耨穫亦於藉(言王亦/至於藉)¶
(考課/之)獮於既烝(秋田曰獮獮殺也順時始殺也烝升/也月令孟秋乃升榖天子嘗新既升)¶
(謂仲/秋也)狩於畢時(冬田曰狩圍守而取/之畢時時務畢也)是皆習民數者¶
也又何料焉(習簡/習也)不謂其少而大料之是示少而惡¶
事也(言王不謂其衆少而大料數之是示/以寡少又厭惡政事不能修之意也)臨政示少¶
諸侯避之(示天下以寡弱諸侯將/避逺也言不親附也)治民惡事無以賦¶
令(言厭惡政事/無以賦令也)且無故而料民天之所惡也(故事也/天道清)¶
(浄/也)害於政而妨於後嗣(害政賊為政之道也妨/後嗣為將有禍亂也)王卒¶
<pb:KR2e0001_SBCK_001-10b>¶
料之及幽王乃廢滅(幽王宣王之子幽王宫/𣵀也滅謂滅西周也)¶
幽王☰年西周三川皆震(西周鎬京也幽王在焉葢/岐之所近也三川涇渭汭)¶
(出於岐山也震動也地震/&KR0862;三川亦動也川竭也)伯陽父曰周將亡矣(伯陽/父周)¶
(大/夫)夫天地之氣不失其序(序次/也)若過其序民之亂也¶
(過失也言民者/不敢斤王也)陽伏而不能出隂遁而不能烝(烝升/也隂)¶
(氣在下隂氣迫/之使不能升也)於是有地震(隂陽相迫氣動/於下故地震也)今三川¶
實震是陽失其所而鎮隂也(鎮為隂所鎮笮/也笮莊陌反)陽失而¶
在隂(在隂在/隂下也)川源必塞(國依山川今源/塞&KR0862;國將亡也)夫水土演而¶
民用也(水土氣通為演演猶潤/也演則生物民得用也)水土無演民乏財用¶
不亡何待(水氣不潤土枯/不養故乏財用)昔伊洛竭而夏亡(伊洛竭/涸也伊)¶
<pb:KR2e0001_SBCK_001-11a>¶
(出熊耳洛出冢嶺禹/都陽城伊洛所近)河竭而商亡(商人都衛/河水所經)今周徳¶
若二代之季矣(二代之季/謂桀紂也)其川源又塞塞必竭夫國¶
必依山川(依其精氣/利澤也)山崩川竭亡之徵也川竭山必¶
崩(水泉不潤/枯朽而崩)若國亡不過十年數之紀也(數起於一/終於十十)¶
(則更故/曰紀)夫天之所棄不過其紀是嵗也三川竭岐山¶
崩十一年幽王乃滅周乃東遷(東遷謂平王/遷於洛邑)¶
惠王三年(惠王周莊王之孫釐王之子惠/王母涼也三年魯莊十九年)邊伯石遫¶
蒍國出王而立子穨(三子周大夫也穨莊王之少/子王姚之子王姚嬖於莊王)¶
(生子穨子穨有寵蒍國為之師及惠王即位取蒍國/之圃及邉伯之宫又收石遫之秩故三子出王而立)¶
(子/穨)王處于鄭三年子穨飲三大夫酒子國為客(子國/蒍國)¶
<pb:KR2e0001_SBCK_001-11b>¶
(也客上/客也)樂及徧儛(徧儛六代之樂也謂黄帝曰雲門/堯曰咸池舜曰大招禹曰大夏殷)¶
(曰大濩周曰大武一/曰諸大夫徧儛也)鄭厲公見虢叔(厲公鄭莊公之/子厲公突虢叔)¶
(王卿士虢/公林父也)曰吾聞之司寇行戮君為之不舉(不舉不/舉樂也)¶
而况敢樂禍乎今吾聞子穨歌舞不思憂夫出王而¶
代其位禍孰大焉臨禍忘憂是謂樂禍禍必及之盇¶
納王乎虢叔許諾鄭伯將王自圉門入虢叔自北門¶
入(二門王/城門也)殺子穨及三大夫王乃入¶
十五年有神降于莘(惠王十五年魯莊三十二年降/下也下者言自上而下有聲象)¶
(以接人/莘虢地)王問於内史過(内史周大夫過其名掌爵禄/廢置及䇿命諸侯孤卿大夫)¶
曰是何故固有之乎(故事也固/猶甞也)對曰有之國之將興¶
<pb:KR2e0001_SBCK_001-12a>¶
其君齊明衷正(齊一也/衷中也)精潔惠和其徳足以昭其馨¶
香(惠愛也馨香芳/香之升聞者)其惠足以同其民人(同猶/一也)神饗而¶
民聽民神無怨故明神降之觀其政徳而均布福焉¶
國之將亡其君貪冒辟邪(冒抵/冒也)淫佚荒怠麤穢暴虐¶
其政腥臊馨香不登(腥臊臭惡也登上也芳香不上/聞於神神不饗也傳曰黍稷其)¶
(馨明徳/惟馨)其刑矯誣(以詐用法曰矯/加誅無辠曰誣)百姓攜貳(攜離也/貳二心)¶
(蠲潔/也)明神弗蠲(也)而民有逺志(欲叛/也)民神怨痛無所¶
依懷(懐歸/也)故神亦往焉觀其苛慝而降之禍(苛煩也/慝惡也)¶
是以或見神以興亦或以亡昔夏之興也融降于崇¶
山(融祝融也崇崇髙山也/夏居陽城崇髙所近)其亡也回禄信於耹隧(回/禄)¶
<pb:KR2e0001_SBCK_001-12b>¶
(火神再宿為/信耹隧地名)商之興也檮杌次於丕山(檮杌鯀也過/信曰次丕大)¶
(邳山在/河東)其亡也夷羊在牧(夷羊神獸牧/商郊牧野)周之興也鸑¶
鷟鳴於岐山(三君云鸑鷟鸞鳯之别名也詩云鳯/皇鳴矣于彼髙岡其在岐山之舊乎)其¶
衰也杜伯射王于鄗(鄗鄗京也杜國伯爵陶唐氏之/後周春秋曰宣王殺杜伯而無)¶
(辜後二年宣王㑹諸侯田于圃日中杜伯起於道左/衣朱衣朱冠操朱弓朱矢射宣王中心折脊而死)¶
是皆明神之志者也(志記也見記/錄在史籍者)王曰今是何神也¶
對曰昔昭王娶於房曰房后(昭王周成王之孫康王/之子昭王瑕也房國名)¶
實有爽徳協于丹朱(爽亡也協合/也丹朱堯子)丹朱馮身以儀之¶
生穆王焉(馮依也儀匹也詩云實惟我儀言房后之/行有似丹朱丹朱馮依其身而匹偶以生)¶
(穆/王)實臨照周之子孫而禍福之夫神壹不逺徙遷焉¶
<pb:KR2e0001_SBCK_001-13a>¶
(一心依馮於人/不逺徒遷焉)若由是觀之其丹朱乎王曰其誰受¶
之對曰在虢土(言神在虢/虢其受之)王曰然則何為(何為/在虢)對曰¶
臣聞之道而得神是謂逢福(逢迎/也)淫而得神是謂貪¶
禍(以貪/取禍)今虢少荒其亡乎王曰吾其若之何對曰使¶
大宰以祝史帥狸姓奉犧牲粢盛玉帛往獻焉(大宰/上卿)¶
(掌祭祀之式玉帛之事祝大祝掌祈福祥史大史掌/次主位狸姓丹朱之後神不歆非𩔖故帥以往也純)¶
(色曰/犧)無有祈也(祈求也勿有求/請禮之而已)王曰虢其幾何對曰¶
昔堯臨民以五(五年一/巡守)今其胄見(胄後也謂/丹朱之神)神之見¶
也不過其物(物物/數也)若由是觀之不過五年王使大宰¶
忌父(周公忌/父也)帥傅氏及祝史(傅氏狸姓也/在周為傅氏)奉犧牲玉¶
<pb:KR2e0001_SBCK_001-13b>¶
鬯往獻焉(玉鬯鬯酒之圭長尺一寸/有瓚所以灌地降神之器)内史過從至虢¶
(從從大宰而往也内史不/掌祭祀王以其賢使聽之)虢公亦使祝史請土焉(祝/史)¶
(虢之祝史祝/應史嚚也)内史過歸告王曰虢必亡矣不禋於神¶
而求福焉神必禍之(潔祀/曰禋)不親於民而求用焉民必¶
違之(用用其/財力也)精意以享禋也(享獻/也)慈保庶民親也(慈/愛)¶
(也保/養也)今虢公動匱百姓以逞其違(逞快也/違邪也)離民怒神¶
而求利焉不亦難乎(求利謂/請土)十九年晉取虢(惠王十/九年魯)¶
(僖之/五年)¶
襄王使召公過及内史過賜晉惠公命(襄王周僖王/之孫惠王之)¶
(子襄王鄭也召公過召穆公之後召武公也為王卿/士惠公晉獻公之庶子惠公夷吾也命瑞命諸矦卽)¶
<pb:KR2e0001_SBCK_001-14a>¶
(位天子賜之命/圭以為瑞節)吕甥郤芮相晉侯不敬(吕甥瑕吕鮐/甥也郤芮冀)¶
(芮皆晉大夫相詔相/禮儀不敬慢惰也)晉侯執玉卑拜不稽首(玉信圭/侯所執)¶
(長七寸卑下也禮執天子/器則上衡稽首首至地也)内史過歸以告王曰晉不¶
亡其君必無後(後後/嗣也)且吕郤將不免王曰何故對曰¶
夏書有之曰衆非元后何戴(夏書逸書也元善/也后君也戴奉也)后非¶
衆無與守邦(邦國/也)在湯誓曰余一人有辠無以萬夫¶
(湯誓商書伐桀之誓也今湯誓無此言則已散亡/矣天子自稱曰余一人余一人有辠無辠萬夫)萬¶
夫有辠在余一人(在余一人乃/我教導之過)在般庚曰國之臧則¶
維女衆(般庚殷王祖乙之子今商書般庚是也/臧善也國俗之善則維女衆歸功於下)國之¶
不臧則維余一人是有逸罰(逸過也罰猶辠也國俗/之不善則維余一人是)¶
<pb:KR2e0001_SBCK_001-14b>¶
(我有過也其/辠當在我)如是則長衆使民不可不慎也民之所¶
急在於大事(大事戎/祀也)先王知大事之必以衆濟也故¶
祓除其心以和惠民(祓猶/拂也)考中度衷以涖之(涖臨也/考中考)¶
(省已之中心以度人/之忠心恕以臨之)昭明物則以訓之(物事也/則法也)制義¶
庶孚以行之(義宜也庶衆也孚信也當制/立事宜為衆所信而行之)祓除其心¶
精也(精潔/也)考中度衷忠也(忠恕/也)昭明物則禮也制義¶
庶孚信也然則長衆使民之道非精不和非忠不立¶
非禮不順非信不行今晉侯即位而背外内之賂(背/外)¶
(不予秦地背内/不予里丕之田)虐其處者棄其信也(虐其處者殺/里丕之黨)不¶
敬王命棄其禮也施其所惡棄其忠也(已所不欲勿/施於人所惡)¶
<pb:KR2e0001_SBCK_001-15a>¶
(於下不以事上今晉侯皆/施之於人故曰棄其忠也)以惡實心棄其精也(實滿/也)¶
四者皆棄則逺不至而近不和矣(四者精忠/禮信也)將何以¶
守國古者先王既有天下又崇立上帝明神而敬事¶
之(崇尊也立立其祀也上/帝天也明神日月也)於是乎有朝日夕月以教¶
民事君(禮天子以春分朝日以秋分夕月拜日於/東門之外然則夕月在西門之外必矣)諸¶
侯春秋受職于王以臨其民(言不敢/專也)大夫士日恪位¶
箸以儆其官(中廷之左右曰位/門屏之間曰箸)庶人工商各守其業¶
以共其上猶恐有墜失也故為車服旗章以旌之(旌/表)¶
(也車服旗章上下有等所/以章明貴賤為之表識)為摰幣瑞節以鎮之(鎮重/也摯)¶
(六摯也謂孤執皮帛卿執羔大夫執鴈士執雉庶人/執鶩工商執雞幣六幣也圭以馬璋以皮璧以帛琮)¶
<pb:KR2e0001_SBCK_001-15b>¶
(以錦琥以繡璜以黼瑞六瑞也王執鎭圭尺二寸公/執&KR0074;圭九寸侯執信圭七寸伯執躬圭亦七寸子執)¶
(穀璧男執蒲璧皆五寸節六節也山國用虎節土國/用人節澤國用龍節皆以金為之道路用旌節門關)¶
(用符節都鄙用管/節皆以竹為之)為班爵貴賤以列之(班次/也)為令聞¶
嘉譽以聲之(謂有功徳者則以䇿命述/其功美進爵加錫以聲之)猶有散遷解¶
慢而箸在刑辟流在裔土(言為之法制備悉如此尚/有放散轉移解慢於事不)¶
(奉職業者故加之/刑辟流之荒裔也)於是乎有夷蠻之國(遂為夷蠻/之國民)有¶
斧鉞刀墨之民(斧鉞大刑也刀墨謂以/刀刻其顙而墨窒之)而况可以淫¶
縱其身乎夫晉侯非嗣也而得其位(嗣適/嗣也)亹亹怵惕¶
保任戒懼猶曰未也(亹亹勉勉也保守也任職也居/非其位雖守職戒懼猶未足也)¶
若將廣其心(廣其心放/情欲也)而逺其鄰(背秦/賂也)陵其民(虐處/者也)¶
<pb:KR2e0001_SBCK_001-16a>¶
而卑其上(不敬/王命)將何以固守(守守/位也)夫執玉卑㬱其摯¶
也(㬱廢也廢其/執摯之禮)拜不稽首誣其王也(誣罔/也)㬱摯無鎮¶
(鎮重也無/以自重)誣王無民(民亦將/誣之)夫天事恒象(恒常也事/善象吉事)¶
(惡象/凶)任重享大者必速及(速及/於禍)故晉侯誣王人亦將¶
誣之欲㬱其鎮人亦將㬱之大臣享其禄弗諫而阿¶
之亦必及焉(大臣吕郤也享/食也阿隨也)襄王三年而立晉侯(襄/王)¶
(三年魯僖之十年/錫瑞命在十一年)八年而隕於韓(八年魯僖之十五/年秦怨惠公背施)¶
(忘徳舉兵伐之戰於韓原獲晉/侯以歸隕其師徒三月而復之)十六年而晉人殺懐¶
公無胄(胄後也襄王十六年魯僖之二十四年懐公/恵公之子子圉也恵公卒子圉嗣立秦穆公)¶
(納公子重耳晉人/刺懐公於髙梁)秦人殺子金子公(子金吕甥子公/郤芮之字也二)¶
<pb:KR2e0001_SBCK_001-16b>¶
(子悔納重耳欲焚公宫而殺公寺人披以告公公潛/㑹秦伯于王城二子焚公宫求公不獲遂如河上秦)¶
(伯誘而/殺之)¶
襄王使大宰文公及内史興賜晉文公命(大宰文公/王卿士王)¶
(子虎也内史興周内史叔興父晉文公獻公之子惠/公異母兄重耳也命命服也諸侯七命冕服七章)¶
上卿逆于境(逆迎/也)晉侯郊勞(郊迎用/辭勞也)館諸宗廟(館舍/也舍)¶
(於宗廟尊/王命也)饋九牢(牛羊豕為一牢/上公饔餼九牢)設庭燎(設大燭於/庭謂之庭)¶
(期將事之日也武宫文公之/燎)及期命于武宫(祖武公之廟也命受王之命)設桑¶
主布几筵(主獻公之主也練主用栗虞主用桑禮既/塟而虞虞而作主天子於是爵命世子世)¶
(子即位受命服也獻公死已久於此設之者文公不/欲繼於惠懐故立獻公之主自以子繼父之位行未)¶
(踰年之禮/筵席也)大宰涖之晉侯端委以入(説云衣𤣥端冠/委貌諸侯祭服)¶
<pb:KR2e0001_SBCK_001-17a>¶
(也昭謂此士服也諸侯之/子未受爵命服士服也)大宰以王命命冕服(冕大/冠也)¶
(服鷩/衣也)内史贊之三命而後即冕服(贊道也三命三以/王命命文公文公)¶
(三讓/後就)既畢賓饗贈餞如公命侯伯之禮而加之以宴¶
好(賓者主人所以接賓致餐饔之屬饗饗食之禮贈/致贈賄之禮餞謂郊送飲酒之禮如公命侯伯之)¶
(禮者如公受王命以侯伯待之之禮而又加/之以宴好也大宰上卿也而言公者兼之)内史興¶
歸以告王曰晉不可不善也其君必覇逆王命敬(謂/上)¶
(卿逆於境/晉侯郊勞)奉禮義成(謂三讓賓饗/之屬皆如禮)敬王命順之道也¶
成禮義徳之則也則徳以道諸侯諸侯必歸之(道訓/也)¶
且禮所以觀忠信仁義也(言能行禮則/有此四者)忠所以分也¶
(心中則/不偏)仁所以行也(仁行則/有恩)信所以守也(信守則/不貳)義¶
<pb:KR2e0001_SBCK_001-17b>¶
所以節也(制事/之節)忠分則均仁行則報信守則固義節¶
則度(得其/度也)分均無怨行報無匱守固不偷(偷茍/且也)節度¶
不攜(攜離/也)若民不怨而財不匱令不偷而動不攜其¶
何事不濟中能應外忠也施三服義仁也(賈侍中云/三謂忠信)¶
(仁也昭謂施三謂三讓也服義/義宜也服得其宜謂端委也)守禮不淫信也行禮¶
不疚義也(疚病/也)臣入晉境四者不失(四者忠/信仁義)臣故曰¶
晉侯其能禮矣王其善之樹於有禮艾人必豐(樹種/也艾)¶
(報也豐/厚也)王從之使於晉者道相逮也(逮及/也)及惠后之¶
難王出在鄭(惠后周惠王之后襄王繼母陳媯也陳/媯有寵生子帶將立未及而卒子帶奔)¶
(齊王復之又通於襄王之后隗氏王廢隗氏周大夫/頽叔桃子奉帶以翟師伐周王岀適鄭處于汜在魯)¶
<pb:KR2e0001_SBCK_001-18a>¶
(僖二十/四年)晉侯納之(納王於周而殺子帶/在魯僖二十五年)襄王十六年¶
立晉文公(襄王十六年魯/僖二十四年)二十一年以諸侯朝于衡¶
雝且獻楚捷遂為踐土之盟(襄王二十一年魯僖二/十八年也衡雝踐土皆)¶
(鄭地在今河内温地捷勝也勝楚所獲兵衆文公以/僖二十八年夏四月敗楚師於城濮城濮衛地也旋)¶
(至衡雝天子臨之晉矦以諸矦朝王且獻所得楚兵/駟介百乗徒兵千也王命尹氏及王子虎内史叔興)¶
(史䇿命晉侯為侯伯賜之大輅之服戎輅之服彤弓/一彤矢百玈弓十玈矢千秬鬯一卣虎賁三百人)¶
於是乎始霸¶
周語上第一　國語¶
<pb:KR2e0001_SBCK_001-18b>¶
