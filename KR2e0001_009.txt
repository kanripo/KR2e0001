# -*- mode: mandoku-view; -*-
#+TITLE: 國語
#+DATE: 2015-09-10 23:24:10.595221
#+PROPERTY: ID KR2e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB02n0041-009國語-卷第九.
<pb:KR2e0001_SBCK_009-1a>¶
晉語第九　國語　韋氏解¶
惠公入而背内外之賂(惠公獻公庶子重耳之弟惠/公夷吾也外秦内里丕也)¶
輿人誦之(輿衆也不/歌曰誦)曰佞之見佞果喪其田(偽善為/佞佞謂)¶
(里丕受惠公賂田而納之見佞謂惠公入而不/予也果猶竟也喪亡也喪田里丕不得其賂田)詐之¶
見詐果喪其賂(詐謂秦以詐立惠公不置德而置服/也見詐謂惠公入而背之喪賂秦不)¶
(得其/賂地)得國而狃終逢其咎(謂惠公也狃&KR1016;/也咎謂敗於韓)喪田不懲¶
禍亂其興(謂丕鄭也不得田不懲艾復/欲與秦共納重耳惠公殺之)旣里丕死(旣/巳)¶
(也惠公二年春殺/里𠑽秋殺丕鄭)禍公隕於韓(禍謂貪惏之禍也秦/伐晉戰於韓𫉬惠公)¶
(以歸隕其師徒/在魯僖十五年)郭偃曰善哉夫衆口禍福之門也(偃/晉)¶
(大夫善輿人之誦豫知/之故曰衆口禍福之門)是以君子省衆而動(動行/也)監¶
<pb:KR2e0001_SBCK_009-1b>¶
戒而謀謀度而行(監察也度揆也察衆口/以爲戒謀事揆義乃行)故無不濟¶
内謀外度考省不倦(考校/也)日考而習戒備畢矣(日自/考省)¶
(習而行之戒僃/之道畢於是矣)¶
惠公卽位出共世子而攺葬之臭達於外(共世子申/生也獻公)¶
(時申生葬不如禮故攺葬之惠公烝於獻公夫人賈/君故申生臭達於外不欲爲無禮者所葬也唐以賈)¶
(君爲申生妃非也傳/曰獻公娶於賈無子)國人誦之曰貞之無報也孰是¶
人斯而有是臭也(賈唐云貞正也謂惠公欲以正禮/攺葬世子而不𫉬吉報也孰誰也)¶
(斯斯世子也誰使是人有是臭者言惠公/使之也或云貞謂申生與下相違似非也)貞爲不聽¶
(以正葬之而/不見聽也)信爲不誠(信心行之/不見誠也)國斯無刑媮居幸¶
生(刑法也言惠公媮/竊居位儌幸而生)不更厥貞大命其傾(不變更其/正大命將)¶
<pb:KR2e0001_SBCK_009-2a>¶
(傾傾/危也)威&KR0006;懐&KR0006;(威畏也懐思也言國/人畏惠公思重耳也)各聚爾有以待¶
所歸&KR0006;(爾有所/有也)猗&KR0006;違&KR0006;心之哀&KR0006;(猗歎也違去也/言民心欲去其)¶
(上安土重遷/故心哀之)歲之二七其靡有微&KR0006;(二七十四歲後/也靡無也無有)¶
(微者亦亡/謂子固也)若翟公子吾是之依&KR0006;(謂重/耳也)鎮撫國家爲¶
王妃&KR0006;(言重耳當覇諸/侯爲王妃偶)郭偃曰甚哉善之難也(難難/爲也)¶
君攺葬共君以爲榮也而惡滋章夫人美於中必播¶
於外而越於民民實戴之(美善也播布也越揚也戴/欣戴也言有善於中心必)¶
(播于外&KR0045;/于民也)惡亦如之故行不可不愼也必或知之(或/知)¶
(下民必知/其善否也)十四年君之冢嗣其㬱乎(冢嗣太子/也㬱滅也)其數¶
告於民矣(數謂二/七也)公子重耳其入乎其魄兆於民矣¶
<pb:KR2e0001_SBCK_009-2b>¶
(魄形也/兆見也)若入必伯諸矦以見天子其光耿於民矣(耿/猶)¶
(炤/也)數言之紀也(謂言者紀/其數也)魄意之術也(意民之志術/道也魄兆見)¶
(而民志/隨之)光明之燿也紀言以敘之(敘述/也)述意以導之¶
(導開/導也)明燿以炤之不至何待欲先導者行乎(先導謂/重耳導)¶
(引者可/行也)將至矣¶
惠公旣殺里𠑽而悔之曰芮也使寡人過殺我社稷¶
之鎮(芮冀芮也/鎮重也)郭偃聞之曰不謀而諫者冀芮也(不/先)¶
(爲君謀而諫使君/殺里𠑽者冀芮也)不圖而殺者君也(言不與人謀而/殺里𠑽者君之)¶
(過/也)不謀而諫不忠不圖而殺不祥不忠受君之罰(言/君)¶
(當加/罰也)不祥罹天之禍受君之罰死戮(戮辱也言/死且有辱)罹天¶
<pb:KR2e0001_SBCK_009-3a>¶
之禍無後(無後/嗣也)志道者勿忘將及矣(志識也及至也/勿忘此古言禍)¶
(將至/也)及文公入(文公重/耳也)秦人殺冀芮而施之(冀芮旣/納文公)¶
(而悔將殺之文公知之濳㑹秦伯于王城冀芮焚公/宫求公不得遂如河上秦伯誘而殺之陳尸曰施)¶
惠公卽位乃背秦賂使丕鄭聘於秦且謝之(謝不/時也)而¶
殺里𠑽曰子殺二君與一大夫(二君奚齊卓子/一大夫荀息也)爲子¶
君者不亦難乎丕鄭如秦謝緩賂(緩遲/也)乃謂穆公曰¶
君厚問以召吕甥郤稱冀芮而止之(問遺也以厚禮/問遺此三人皆)¶
(晉大夫來/因留止也)以師奉公子重耳臣之屬内作晉君必出¶
(屬七輿大夫也必/出惠公必出奔也)穆公使泠至報問(泠至秦大夫也/報問報丕鄭之)¶
(聘且問遺/吕甥之屬)且召三大夫鄭也與客將事(客泠至也將/事行聘事也)¶
<pb:KR2e0001_SBCK_009-3b>¶
冀芮曰鄭之使薄而報厚(薄禮幣/少也)其言我於秦也必¶
使誘我弗殺必作難(不殺鄭必/作難於我)是故殺丕鄭及七輿¶
大夫(七輿申生下軍/之衆大夫也)共華賈華叔堅騅歂纍虎特宫¶
山祁皆里丕之黨也丕豹出奔秦(豹丕鄭/之子)丕鄭之自¶
秦反也而聞里𠑽死見共華曰可以入乎共華曰二¶
三子皆在而不及(二三子七輿大夫也/不及謂罪不及也)子使於秦可¶
哉(可可以/入也)丕鄭入君殺之共賜謂共華(共賜華之/族晉大夫)曰¶
子行乎其及也(行去也其及/將見及也)共華曰夫子之入吾謀¶
也將待及(言已誤丕鄭/將待禍及也)賜曰孰知之共華曰不可知¶
而背之不信謀而困人不知(謀不中/爲困)困而不死無勇¶
<pb:KR2e0001_SBCK_009-4a>¶
任大惡三行將安入(任荷/也)子其行矣我姑待死(子共/賜也)¶
丕鄭之子曰豹出奔秦謂穆公曰晉君大失其衆背¶
君賂殺里𠑽而忌處者衆固不說(忌惡也處者/國中大夫也)今又¶
殺臣之父及七輿大夫此其黨半國矣君若伐之其¶
君必出穆公曰失衆安能殺人(言晉君失衆焉能使/衆殺爾父及七輿大)¶
(斃死也罪不至/夫)且夫禍唯無斃(死則不爲亂)足者不處(罪足以/死則不)¶
(處/國)處者不足(處國者不/足以死也)勝敗若化(化言轉化無常也/猶丕鄭欲殺君君)¶
(反殺/之)以禍爲違孰能出君(違去也謂丕豹以禍故/去其國誰能出君乎)爾¶
俟我(俟待也待/我圖之)¶
晉饑(穀不熟曰饑在/魯僖十三年)乞糴於秦丕豹曰晉君無禮於¶
<pb:KR2e0001_SBCK_009-4b>¶
君衆莫不知(無禮背/賂也)往年有難今又荐饑(難謂殺里/丕之黨仍)¶
(饑曰/荐)已失人又失天其殃也多矣(失人里𠑽也/失天荐饑也)君其¶
伐之勿予糴公曰寡人其君是惡其民何罪天殃流¶
行國家代有(代更/也)補之&KR1002;饑道也不可以廢道於天¶
下(&KR1002;進/也)謂公孫枝曰予之乎(枝子/桑也)公孫枝曰君有施¶
於晉君晉君無施於其衆今旱而聽於君其天道也¶
(聽聽命/於君也)君若弗予而天予之(予之/年也)苟衆不說其君之¶
不報也則有辭矣(苟使晉衆不說惠公不報秦施今/不予糴則晉得以爲辭故不可不)¶
(予)不如予之以說其衆衆說必咎其君其君不聽然¶
後誅焉雖欲禦我誰與是故汎舟於河歸糴於晉(汎/浮)¶
<pb:KR2e0001_SBCK_009-5a>¶
(也歸不反/之辭也)秦饑公令河上輸之粟(河上所許/秦五城也)虢射曰¶
弗予賂地而予之糴(虢射晉/大夫)無損於怨而厚於宼(厚/猶)¶
(彊/也)不若勿予公曰然慶鄭曰不可(慶鄭晉/大夫)巳賴其地¶
而又愛其實(賴贏也/實榖也)忘善而背德雖我必擊之(我當/秦處)¶
(亦當/擊晉)弗予必擊我公曰非鄭之所知也遂不予六年¶
秦歲定(惠公六年魯僖十五年/定安也穀熟則民安)帥師㑴晉至於韓(韓/晉)¶
(地韓/原也)公謂慶鄭曰秦寇深矣奈何(深入境深也/曰深猶重也)慶¶
鄭曰君深其怨能淺其寇乎非鄭之所知也君其訊¶
射也(訊問也射/虢射也)公曰舅所病也(病短也諸侯謂/異姓大夫曰舅)卜右¶
慶鄭吉(右公戎/車之右)公曰鄭也不孫(言不順不可/以爲車右)以家僕¶
<pb:KR2e0001_SBCK_009-5b>¶
徒爲右(家僕徒/晉大夫)步&KR0045;御戎(步&KR0045;晉大夫御/御公戎車也)梁由靡御¶
韓簡(由靡晉大夫韓簡/晉卿韓萬之孫)虢射爲右(爲簡/車右)以承公(承次/也次)¶
(公/車)公禦秦師令韓簡視師曰師少於我𨷖士衆(欲𨷖/者衆)¶
公曰何故簡曰以君之出也處巳(已秦也處已/在梁依秦)入也¶
煩巳(爲秦/所立)饑食其糴三施而無報故來今又擊之秦¶
莫不愠(愠怒/也)晉莫不怠(受其施/而怠惰)𨷖士是故衆公曰然¶
今我不擊歸必狃(狃&KR1016;也不擊而歸秦/必狃&KR1016;而輕我也)一夫不可狃¶
況國乎公令韓簡挑戰(先挑敵/求戰)曰昔君之惠寡人未¶
之敢忘寡人有衆能合之弗能離也(弗能離言/衆欲戰也)君若¶
還寡人之願也君若不還寡人將無所避穆公衡雕¶
<pb:KR2e0001_SBCK_009-6a>¶
戈出見使者(衡横也雕鏤/也戈㦸也)曰昔君之未入寡人之憂¶
也君入而列未成寡人未敢忘(列位/也)今君旣定而列¶
成君其整列寡人將身見(若云朝見/實欲戰也)客還公孫枝進¶
諫曰昔君之不納公子重耳而納晉君是君之不置¶
德而置服也置而不遂擊而不勝(遂成/也)其若爲諸矦¶
笑何君盇待之乎(待其亂將/自弊也)穆公曰然昔吾之不納¶
公子重耳而納晉君是不置德而置服也然公子重¶
耳實不肻吾又奚言哉殺其内主(謂里/丕也)背其外賂(外/秦)¶
(云言也晉所行/也)彼塞我施若無天乎云(若言無有天也)若有天吾¶
必勝之(天道助順/故必勝也)君輯大夫就車君鼓而進之晉師¶
<pb:KR2e0001_SBCK_009-6b>¶
潰戎馬濘而止(濘深泥也止/戎馬陷焉)公號慶鄭曰載我(號呼/也)¶
慶鄭曰忘善而背德又廢吉卜(卜右慶鄭吉/公廢不用)何我之¶
載鄭之車不足以辱君避也(避避/難也)梁由靡御韓簡輅¶
秦公將止之(輅迎/也)慶鄭曰釋來救君(釋舍/也)亦不𠑽救¶
遂止於秦(止𫉬也爲/秦所𫉬)穆公歸至于王城(王城/秦地)合大夫¶
而謀曰殺晉君與逐出之與以歸與復之孰利公子¶
縶曰殺之利(以爲臣/子絶望)逐之恐構諸矦(構交/構也)以歸則國¶
家多慝(慝惡也恐知國/家間隙之惡也)復之則君臣合作恐爲君憂¶
不若殺之公孫枝曰不可恥大國之士於中原又殺¶
其君以重之子思報父之仇臣思報君之讎雖微秦¶
<pb:KR2e0001_SBCK_009-7a>¶
國天下孰不患(微無也雖無秦國天下諸矦/有害人君父者誰不患疾也)公子縶¶
曰吾豈將徒殺之(徒空/也)吾將以公子重耳代之晉君¶
之無道莫不聞公子重耳之仁莫不知戰勝大國武¶
也殺無道而立有道仁也勝無後害知也公孫枝曰¶
恥一國之士又曰余納有道以臨汝無乃不可乎(雖/立)¶
(有道君父/之恥未刷)若不可必爲諸矦笑戰而笑諸矦不可謂¶
武殺其弟而立其兄兄德我而忘其親不可謂仁若¶
勿忘是再施而不遂也不可謂知君曰然則若何公¶
孫枝曰不若以歸以要晉國之成(要結也/成平也)復其君而¶
質其適子使子父代處秦(代更/也)國可以無害是故歸¶
<pb:KR2e0001_SBCK_009-7b>¶
惠公而質子圉(子圉惠公適/子懐公也)秦始知河東之政(秦取/河東)¶
(之地而置官司故知河/東之政在魯僖十五年)¶
公在秦三月(内傳惠公以九/月𫉬十一月歸)聞秦將成乃使郤乞告¶
吕甥(郤乞晉大夫吕/甥瑕吕飴甥)吕甥教之言令國人於朝曰君¶
使乞告二三子曰秦將歸寡人寡人不足以辱社稷¶
二三子其攺置以代圉也(欲令更命立它公子以代/子圉言父子避位以感動)¶
(羣/下)且賞以說衆衆皆哭焉作轅田(賈侍中云轅易也/爲易田之法賞衆)¶
(以田易疆界也或云轅車也以田出車賦昭謂此欲/賞以說衆而言以田出車賦非也唐云讓肥取墝也)¶
吕甥致衆而告之曰吾君慙焉其亡之不恤(亡謂在/外恤憂)¶
(憂謂攺立君賞/也)而羣臣是憂不亦惠乎(羣臣作轅田也)君猶在外¶
<pb:KR2e0001_SBCK_009-8a>¶
若何衆曰何爲而可(何所施爲/可以)吕甥曰以韓之病兵¶
甲盡矣(病敗/也)若征繕以輔孺子以爲君援(征賦也言/富賦稅以)¶
(繕甲兵輔子/圉以爲君援)雖四鄰之聞之也喪君有君羣臣輯睦¶
兵甲益多好我者勸惡我者懼庶有益乎衆皆說焉¶
作州兵(二千五百家爲州使州/長各帥其屬繕甲兵也)吕甥逆君於秦穆公¶
訊之(訊問/也)曰晉國和乎對曰不和公曰何故對曰其¶
小人不念其君之罪而悼其父兄子弟之死喪者(謂/韓)¶
(之戰/敗也)不憚征繕以立孺子曰必報吾讎寧事齊楚齊¶
楚又交輔之(交夾/也)其君子思其君且知其罪曰必事¶
秦有死無它故不和比其和之而來故乆公曰而無¶
<pb:KR2e0001_SBCK_009-8b>¶
來吾固將歸君國謂君何對曰小人曰不免君子則¶
不公曰何故對曰小人忌而不思(忌怨也不思/不思大義)願從¶
其君而與報秦(君謂子/圉也)是故云(故言/不免)其君子則不曰¶
吾君之入也君之惠也能納之則能執之能執之則¶
能釋之德莫厚焉惠莫大焉納而不遂廢而不起以¶
德爲怨君其不然秦君曰然乃攺館晉君(攺更也初/秦伯拘晉)¶
(矦於靈臺將復之/故更舍之於客館)饋七牢焉(牛羊豕爲一牢&KR1776;餼/七牢侯伯之禮也)¶
公未至蛾晳謂慶鄭(蛾晢晉/大夫)曰君之止子之罪也(止/𫉬)¶
(也)今君將來子何俟慶鄭曰鄭也聞之曰軍敗死之¶
將止死之二者不行又重之以誤人而喪其君(誤人/誤梁)¶
<pb:KR2e0001_SBCK_009-9a>¶
<pb:KR2e0001_SBCK_009-10a>¶
君之明也(言刑殺得正此/人君之明也)臣行君明國之利也君雖¶
弗刑必自殺也蛾晳諫曰臣聞之奔𠛬之臣(奔趨/也)不¶
若敎之以報讎(讎秦/也)君盇赦之以報于秦梁由靡曰¶
不可我能行之秦豈不能(能行之謂能赦罪以報/讎也秦豈獨不能乎)且¶
戰不勝而報之以賊不武出戰不克入處不安不知¶
(出戰不𠑽謂韓時也入處不安/謂今也欲復伐秦故不得安也)成而反之不信(成平/也與)¶
(秦始平而又/反之不信)失刑亂政不威(有罪不殺爲失刑失刑/則政亂政亂則威不行)¶
(孺子子圉也/也)出不能用入不能治敗國且殺孺子(秦復惠公而)¶
(質子圉君伐/秦秦必殺之)不若刑之君曰斬鄭無使自殺家僕徒¶
曰有君不忌有臣死刑(忌怨/也)其聞賢於刑之梁由靡¶
<pb:KR2e0001_SBCK_009-10b>¶
<pb:KR2e0001_SBCK_009-10b>¶
&KR0208;行事乎(&KR0208;司馬行/其刑也)丁丑斬慶鄭乃入絳十五年惠¶
公卒懐公立(懐公子圉也魯僖二/十二年自秦逃歸)秦乃召重耳於楚¶
而納之晉人殺懐公於髙梁(髙梁/晉地)而授重耳實爲文¶
公¶
晉語第九　國語¶
